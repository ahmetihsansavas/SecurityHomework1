ÖTÜKEN

YAYINESERLER:
NU:
EDEBİ
836

356

Bozkurtların Ölümü:

l.

Bozkurtlar Diriliyor: 1.
Bozkurtlar: 1973

101.

Baskı:
Baskı:

1946
1949

BASIM

T.C. KÜLTÜRNUMARASI
ve TURİZM BAKANLIGI
SERTİFİKA
16267

ISBN 978-975-437-800-9

İstiklal Cad. Ankara Han
Beyoğlu-İstanbııl
Tel:
Faks:
Ankara irtibat bürosu:
Yüksel Caddesi: Yenişehir - Ankara
Tel:
İnternet: www.otuken.com.tr
E-posta: otuken@otuken.com.tr
Kapak Tasarımı: GNG Tanıtım
Dizgi -Tertip: Ötüken
Kapak Baskısı: Plato Basım
Baskı: Yaylacık Matbaası
Maltepe malı. Litros yolu Fatih Sanayi Sitesi No:
Topkapı-Zeytinburnu
Cilt: Yedigün Mücellithanesi
İstanbul-Eylül
ÖTÜKEN NEŞRİYAT A.Ş. ®
(0212) 251 03 50

•

65/3 • 34433
(0212) 293 88 71

-

(021:ı) 251 00 12

33/5
(0312) 431 96 49

(0212)6125860

12/197-3

2010

Birinci Kitap

BOZKURTLARIN
..

ÜLÜMÜ

Romanın Hikayesi
GÖKTE AY, bu donanma gecesinin parlaklığını bile sö­
nük gösterecek kadar olgun ışıldıyor, ortalığı gün or­
tasında olduğu gibi apaydın seçilecek bir hale getiriyor­
du. Ana caddeye açılan dar sokaklardan birindeki bu
öğrenci pansiyonu tatil yüzünden çok tenha idi. Sokağa
bakan seddin üzerindeki tahta sıralarda altı yedi genç,
ciddi yüzlerle oturuyor, herkesin gülüp eğlendiği, hiç
değilse aile ocağında bulunduğu bu mutlu anda uzak yurt
köşelerindeki evlerinde bulunmamanın verdiği keder
dalgın bakışlarında okunuyordu. Yemekten yeni dön­
müşler, gelişi güzel sıralara ilişmişlerdi. İçlerinden bir
tanesi güzel yüzlü; kumral ince bir kızdı. Yumuşak ve
sessiz duruşunda bir şiir ahengi sezilmesine rağmen fen
talebesiydi. Belki de bu sebeple çok az konuşuyor, zaten
tükenmiş gibi duran konuşmayı canlandırmaya teşebbüs
etmiyordu. Hepsinden biraz ayrı oturan uzunca boylu;
oldukça iri bir genç, arkadaşlarından bir şey, biraz canlı­
lık, biraz konuşma bekler gibi bir müddet sessiz oturup
da on.ların konuşmadıklarını görünce ceketinin cebinden
ikiye katlanmış ve elde taşınmaktan yıpranmış bir kitap
çıkararak ta gözlerinin içine kadar sokup okumaya başla­
dı. Bu hareketi o andaki durumla okadar yakışıksız düş­
müştü ki gençler istemeksizin gülüştüler. İçlerinden en
ufak görünen ve sesi de bir tuhaf çıkanı bağırdı:

8

•

Bozkurtların Ölümü

- İşte tam bir edebiyatçıya yaraşan poz! Yahu, şu gü­
zel tabiatı seyretmek, hiç değilse seyreder görünmek
dururken insan gözlerini ziyan etmek pahasına kitap mı
okur?
Edebiyatçı olduğu söylenen genç önce cevap vermeye
niyetli gibi görünmedi. Fakat sonra umumi bir neşenin
doğmak üzere olduğunu görünce bunu körüklemek iste­
ğine kapılmış olacak ki:
- Ya sen, dedi. Şu güzel tabiatı seyreder görünürken
acaba kafanda neler kuruyorsun? Kim bilir kaçıncı defa­
dır ki ihtiyar dünyayı seyretmek için göğün en yüksek
noktasına kurulan ay dedenin en şairane manzaralarla
beraber nice biftek gibi kanlı meydan savaşları gördüğü­
nü, nice süngülerin kendi ışığı sayesinde nice çelik yü­
rekleri acımadan delişini seyrettiğini ve buna rağmen
hata o canlı gülümseyişini nasıl koruyabildiğinin hikme­
tini mi, arziyatçı beğimiz?
Tabiiyeci genç hemen cevabı bastırdı:
- Bu benim değil, romancıların konusudur azizim . . .
Ben b u en muhteşem gecede bile göğe bakarken ayın yal­
nız kendisini düşünürüm. Yoksa onun kocamış, buruşuk
yüzündeki gülümseyişini değil. Hatta, bir edebiyatçı mu­
hayyilesiyle konuşayım, bu gülümseme günün birinde bir
kahkahaya dönse bile beni yine ilgilendirmez.
Aynı pansiyonda yaşayan bütün öğrencilerin, en eski
Türk tarihçisini kastederek hep birden <«Tonyukuk» diye
adlandırdıkları bir diğeri, bir tarih talebesi heyecanla atıl­
dı:

- Ya günün birinde ayın gökyüzünde üç yerde birden
gözüktüğünü görürsen yine ilgilenmez misin?
Ufak yapılı genç yavaşça bu konuşana dönerek:
- Sen akşamki pilavı fazlaca kaçırmış değilsen, mu­
hakkak ki tarihçiliği bırakıp da roman konuları kurmaya
başladın. Yoksa bu saçma suali sormazdın, dedi.

Bozkurtların Ölümü

•

9

Tonyukuk gülümsedi:
- Tarihçiliği bırakmadım. Ama sen de maddeciliğine
rağmen kehanetler savurmaya başladın. Çünkü hakikaten
bir roman yazmak üzereyim. Hem de öyle bir roman ki
hayatın bizzat kendisini aksettirecek. İçinde hem roman­
tizme hem de realizme yer olmakla beraber bizzat haya­
tın akışından ayrılmayacağım ve buna olduğu kadar tari­
he de sadık kalacağım. Bir roman ki size 1 3 00 yıl öncesi­
ni yaşatacak ve birbiri ardınca sahneye çıkan kahraman­
lar günümüze kadar gelecek. Bir roman ki içinde yalnız
bir tek kahraman bulunmayacak. İçindeki her şahıs tıpkı
hayatta olduğu gibi başlı başına bir kahraman olacak.
Romantiklerin de, realistlerin de eserlerinde daima bir
tek iskelet var: Romanın kadın ve erkek iki kahramanı
arasındaki aşk macerası. Halbuki benim kitabımda yüz­
yılların akışı bulunacağı için bir tek maceraya, hele on
binlerce romanda tekrar edile edile artık pek bayağılaşan
müptezel olan aşk hikayelerine saplanıp kalmama imkan
yok. Bu, yepyeni bir tip roman olacak. Başarabilirsem sa­
na, ey aydede mütehassısı, koca bir teleskop hediye ede­
ceğim.
O zamana kadar sessizce konuşmayı takip etmiş olan
genç kız söze karıştı:
- İyi ya. Bu anlattıklarına göre senin romanın tama­
miyle realist bir eser olacak.
Müstakbel muharrir bu sefer ona döndü:
- Hayır! Benim kitabım, realitedir diye insanların bü­
tün fizyolojik hareketlerini en ince teferruatına kadar
imadan, hatta teşhirden çekinmeyen eserlerden olmaya­
cak. Maddi hayattan ayrılmayacağım. Ama son günlerin
bazı telif eserlerinde moda olduğu üzere en basit ve tabii
fakat nezih olmayan konuları kitabıma yüklemeyeceğim.
Bir psikolog nasıl her meselenin hangi ruhi amille işlen­
diğini düşünür, bir hekim nasıl bir hastalığın hangi se-

10

•

Bozkurtların Ölümü

beple başladığını bulmaya çalışırsa, ben de tarihle çok
uğraştığım için olacak milletlerin hareket hatlarının neye
dayandığını aramakla çok vakit geçirdim. Şu muhakkak
ki bir milletin aydınları da, halk tabakası da işlenmeye
çok elverişli. Bunun için de en iyi şey, yani en iyi araç
eserler olabiliyor. Bir aralık Almanya'da intihar edenler­
den birçoğunun cebinde Verter'in bulunduğunu bilmiyor
muyuz? Bizdeki hamasetin yüzyıllarca sürüp gitmesine
de Köro�lu, Danişmend Gazi, Battal Gazi gibi müellifleri
meçhul kahramanlık destanları sebep olmadı mı? Ben
üslupçu ve yazıcı olmadığım için, bu işin ne dereceye
kadar üstesinden geleceğimi bilemem. Nasıl basit bir köy
hekiminin sessiz çalışmaları, kimse farkına varmadan,
sağlık istatistiklerinde bir yekun tutarsa, nasıl bir piyade
bölüğünün savaşı, kesin sonucu hazırlayan sebepler ara­
sında yer alırsa, ben de eserimle milli terbiyemiz için
kendimce faydalı saydığım bir hamle yapacağım. İşte o
kadar...
O zaman, az önce ayın ışığından faydalanarak okuma­
ya çalışan genç atıldı:
- Kaç gündür şu dahiyane klasikleri okumaktan ve an­
lamaya çalışmaktan öyle bir beyin yorgunluğuna tutul­
dum ki, eğer eserine başladınsa ve hele hareketli bir baş­
langıcı varsa, kuzum biraz anlat da kendime geleyim.
Bu teklif oradakilerin hepsine hoş geldi. Halkayı biraz
daha daraltarak bu düşünceye katıldıklarını gösterdiler.
Aydede bile iyi işitebilmek için biraz daha alçalmıştı.
O sırada sanki birdenbire her şey değişti: Öğrenciler
pansiyonu olan evin yerinde şimdi 1300 yıllık bir Türk
çadırı vardı. İnce yapılı kız gürbüz, sağlam, çekik gözlü
bir bozkır kızı olmuştu. Erkeklerin saçları uzayarak
omuzlarına dökülmüş, başlarında birer börk peyda ol-

Bozkurtların Ö lümü

•

11

muştu. Ceketleri kaftan, iskarpinleri çizme haline gel­
mişti. Edebiyatçının elindeki klasik eser şimdi bir kopuz,
fencinin dolmakalemi bel kemerine asılı bir bıçaktı. Hep­
si çimenlere bağdaş kurmuşlar, kılıç yarasıyla çentilmiş
sen yüzlerine başka bir anlam veren ela ve yeşil gözleriy­
le Tonyukuk'a bakıyorlardı. Müstakbel romancı da belin­
deki kılıçla heybetli bir er olmuştu. Hiç nazlanmadı ve
ağır bir sesle şöylece anlatmaya başladı:

Birinci Bölüm

621

TLILAR
A

yılında Bir Yaz Gecesi

geniş çayırlara dağılmışlar, dinleniyorlardı.

Atından inmemiş olan Yüzbaşı İşbara Alp buyruklar

veriyor, atını öteye beriye sürüyordu. Gece basıp analık
iyice kararınca o da atından indi. Çerilerin yaktıkları ate­

şe doğru yürüdü. At uşağı Ç�ık onun atını almış, gezdi­

riyordu.

Bu gece yüzbaşının gönlünde bir sıkıntı vardı. Bilme­

den iş görüyordu. Ateşe doğru ısınmak için yürümüştü.

Ateşe yaklaşınca yaz olduğunu, ısınmak gerekmediğini

hatırladı. Çeriler et kızartıyorlardı. Ateşe varınca erlerden
birisi yere diz vurarak yüzbaşıya bir çamçak kımız sundu.

İşbara Alp kımızı dikti. İsteksizce içti. İkinci bir erin sun­

duğu et kızartmasını almayarak yanlarından ayrıldı. Biraz

ilerideki büyük ağacın dibine geldi. Bir oyuğa oturdu.
Baktı, dala.kaldı ...

Türk elinin parlak ışıklı ayı dön yanı ışıtıyordu. Çe­

riler birer ikişer otlara uzanıyorlar, uyuyorlardı. Kimisi

atını tımar ediyor, birisi de kızdırdığı demirle kolundaki

yarayı dağlıyordu.

Onbaşı Yamtar ateşin uzağında oturmuş, hem pusat­

larını gözden geçiriyor, hem de kızarmış bir et parçasını
yiyordu. Savaş günlerinde onbaşı kendisini iyi kullanır,

16

•

Bozkurtların Ölümü

çürük tahtaya basmazdı. Üç günlük yemeği bir günde
yer, sonra üç gün ağzına bir lokma koymadan. dayanır,
gücünü de kaybetmezdi. Savaştan önce de kılıcını biler,
oklarının ucunu keskinleştirirdi.
. Onbaşı kılıcını iyice biledikten sonra bir de denemek
istedi. Yerden bir ot kopararak kılıcın keskin kıyısına
değdirdi Ot bu dokunuşla kesilivermişti. Ayrı zamanda
arkadan bir ses duyuldu: e«Kılıcın keskin ama usun 1 da
keskin mi?»
Yamtar başını çevirmeden cevap verdi:
- Sırasında o da keskindir.
- Öyleyse bil bakalım, bu gece yüzbaşı neden bunlu2?
Bu sözleri söyleyen kişi yavaşça Onbaşı Yamtar'ın ya­
nına çöktü. Bu, Onbaşı Pars'tı.
- İki gün önce Çuluk Kağan'ın önünde yapılan kılıç
oyunlarında Yüzbaşı İşbara Alp yenildi. Onun için sıkın­
tılı duruyor.
- Yüzbaşı kime yenildi?
- Tunga Tegin'e.
- Yüzbaşı bunun için neden üzülsün? Tunga Tegin'i
kılıçta kimse yenemez ki yüzbaşı yensin. Hem yüzbaşı
yenilse de gene bahadırlıkta Tunga Tegin'e denk sayılır.
Kılıç oyununda Tunga Tegin, İşbara Alp'ı yendiyse at
yarışında, ok atmada da İşbara Alp, Tunga Tegin'e üstün
geldi.
- Peki öyle ise neden sıkılıyor?
Onbaşı Pars birkaç yudum kımız içtikten sonra cevap
verdi:
- Binbaşı olacaktı, olamadı.
Yamtar biraz düşündü. Bu sebep onu kandıramamıştı.

1 Us: Akıl.
2 Bunlu: Kederli.

Bozkurtların Ölümü • 17
-İşbara Alp, binbaşı olmadım diye bunalacak ki-

şilerden değildir, dedi.

- Ben de binbaşı olmadığı için sıkılıyor demiyorum.
- Ya ne diyorsun?

- İşbara Alp binbaşı olamadı. Buna da İçing Katun se-

bep oldu. Yüzbaşı buna kızıyor, diyorum.

- Yüzbaşı buna nasıl kızar? Içing Katun, Çuluk Ka­

ğan'ın evdeşidir3•

- Evdeşidir ama Çinlidir.

İki onbaşı uzun zaman sustular. Dalmış gibi idiler.

Onbaşı Pars söze başladı:

- Gözümle gördüm: Kağan'ın otağı yanında yüzbaşı,

Katun'u selamlamadı. Görmemiş gibi yaptı.

- Doğrusunu istersen yüzbaşı haklıdır., Katun neyse

ama, bizim elimizde tutsak olan Çinliler de artık işlere

karışmaya başladılar.

- İşbara Alp da bunun için Çinlilerden tiksinir. Ka­

tun'u selamlamadığı için binbaşı olamadı. Öfkeden uyku­

su kaçmıştır.

- Bizim Çuluk. Kağan bahadır, iyi kağandır ama şu

Çinli kadını almasaydı daha iyi olurdu.

- Bu Çinli kadın bizim başımıza kötü işler açacak diye

korkuyorum.

- Çin'de eskiden Sui Kağan ailesi vardı. Şimdi Tang

Kağan ailesi çıktı. Bu kadın eski ailedendir. Çin'de gene
kendi ailesinin başa geçmesi için Çuluk Kağan'ı kışkırtı­

yor diyorlar.

- Kışkırtırsa ne çıkar? Bizce hepsi bir değil mi?

- Orasını yüzbaşı bilir. Bana kalırsa susup uyumak

daha iyi. Sıkıntılı nesneler konuşup boşboğazlık etmek­

ten terlemiş, sırılsıklam olmuşum.

3

Evdeş: Zevce.

18

•

Bozkurtların Ölümü

İşbara Alp, karşı yatan kara dağlara bakarken, yarın o
dağın ardında toplanıp Çin'e akın edecek orduyu düşü­
nüyor, akın olduğu halde neden içinin sıkıldığını anlaya­
mıyordu. Koca çayırlıkta çıt kalmamıştı. Rüzgar üflemi­
yordu bile... İşbara Alp büsbütün sıkıldı. Börkünü başın­
dan, sadağını sırtından çıkardı. Genişlemek, sıkıntısını
gidermek istedi. Boşuna... Dönüp ardına baktı. Bütün at­
lar başları yukarda, kulakları dikilmiş duruyordu. Yüzba­
şı: <<Sıkılan yalnız ben değilmişim» diye mırıldandı. Uyu­
yan çerilerin arasını gezmek için börkünü giyip sadağını
takındı. Şaşılacak şey! Uyumuş. dalmış gibi gözüken, çıt
çıkarmayan bu çerilerin hepsi uyanıktı. Yattıkları yerde
yıldızları, ayı seyrediyorlar, çevreleriyle terlerini siliyor­
lardı. Geceleyin böyle bir sıcak şimdiyedek görülmemişti.
Yüzbaşı yeniden eski yerine geldi. Gökyüzüne baktı.
Gözleri gökte dikili kaldı. Batı yanından kara bir bulut
hızla geliyordu.
Bu bulut bir Çin atlısına benziyordu. Yeryüzünde bir
ot bile kıpırdamazken gökyüzünde bulutun bu kadar
hızlı dolaşmasını yüzbaşı iyi bulmadı ... Kendi kendine,
bir uğursuzluk olacak diye düşündü. Tam o sırada yanın­
dan yıldırım gibi bir şeyin fırladığını gördü. Bu bir hay­
van, belki de bir tilki idi. Nereden çıkıp nereye gittiği
belli değildi. Canı sıkılan yüzbaşı tilkiye benzeyen bu
hayvanı da görünce birdenbire sadağa el attı. Yıldırım
hızı ile yayına bir ok yerleştirdi. Düz çayırlıkta kaçan hay­
vanı gezleyip4 oku fırlattı. Yüzbaşının oku boşa gitmişti.
İşbara Alp otuz beş yıllık ömründe ilk, defa attığını vu­
ramamıştı. Birdenbire yüzünde bir soğukluk duydu. Son­
ra hızla geriye dönerek bağırdı:
- Çalık!
Sert bir ses cevap verdi:
�Gezlemek: Nişanlamak.

Bozkurtların Ölümü • 19
- Buyur!

- Toplan borusu çal!

Fakat Çalık daha boruyu dudaklarına götürmeden

ışıklı gece birdenbire karardı. Ay görünmez oldu. Bir

boradır koptu. Yıldırımlar ortalığı inletmeye, yağmur

bardaktan boşanırcasına yağmaya başladı. Çalığın keskin
borusu öterken çeriler yıldırım hızı ile fırlayarak atlarına

koştular. Yüzbaşı bir sıçrayışta atına atladı. <<Ardımdan

gelin. Tez davranın!»> diye haykırdı. Korkunç yıldırımlar

sağdan, soldan çatlarken; dolu, yüzlerini acıtırken yüz
atlı karşıki dağa doğru doludizgin at sürdüler. Yüzbaşı

karşı yatan kara dağın eteklerindeki sığınaklara erişmek

istiyor, atlılar ardı sıra yarışıyordu. Fakat bu yarışma
uzun sürmedi. Rüzgar kendilerine doğru yaman bir uğul­
tu ile esiyor, atların ve erlerin soluğunu tıkıyordu. Yüz­
başı durmadan olduğu yerde atını şahlandırarak yüz geri
etti:

- Geri dön! Dörtnala! diye bağırdı. Atlar kamçılandı.

Atlılar şimdi öncekinin tam aksine koşuyorlardı. Fakat
rüzgar karmakarışık esiyor, gidilecek yolu şaşırtıyordu.

Atlar kesiliyordu. İliklerine kadar ıslanmışlardı. O güzel
çayırlık batak olmuş, atların yolunu kesiyordu.

Şimdi yarım günde geldikleri yere doğru kaçıyorlardı.

Dayanıklı atları ile oraya pek çabuk varabilirlerdi. Fakat

rüzgar onları yoruyor, karanlık ve yağmur, yollarım şaşır­

tıyordu. Böylece bir zaman koştular.

Yağmur kuduruyor, rüzgar deliriyordu. Artık atlar da,

erlere kulak asmaz olmuştu. Bir aralık yolları bir inişe

geldi. Karanlıkta bu inişe saldırdılar. Burası ağaçlık bir
yerdi. Buraya gelmek onlar için çok kötü oldu. Yağmurlar

bu inişte sert akan bir dere yapmışlardı. Yıldırımlar ise
ağaçlığı kavuruyordu. Korkunç takırtılarla düşen iki yıl­

dırım bütün atları çileden çıkardı. Kişneyerek dereye atıl­

dılar. Çalığı üzerinden atan at deli gibi boşluğa doğru ko-

20

•

Bozkurtların Ölümü

şarken üzerine düşen bir yıldırımla yanıverdi. Çalık talih­
li çıkmıştı. Birkaç atlı dereye kapılmışlar, bağırıyorlardı.
Kimse kimseye yardım edecek durumda değildi. Atından
düşmemiş bir İşbara Alp kalmıştı. Atsız kalan erler ne
yapacaklarını bilmiyorlardı. Kimi atını tutmaya savaşıyor,
kimi sığınacak bir yer bulmaya çabalıyordu. Bir onbaşı
kılıcını çekmiş, kendi buyruğundaki erleri bir düzene
koymaya çalışıyordu. Yıldırımlar sıklaşmıştı. Yüzbaşı bir
an durdu: <1Türk Tanrısı bizden yüz mü çevirdi?» diye
düşündü. Sonra sert, gür sesiyle şöyle haykırdı:
- Hepiniz buraya gelin, yanımda toplanın!
Erler bu buyruğa başeğerek toplandılar.
İşbara Alp bağırdı:
- Tanrı ya bizden yüz çevirdi, yahut kılıçlarımızı kes­
kinleştirmek istiyor. Tez olun. Kılıçlarınızı çıkarıp şuraya
yığın!
Ortalığı bir an, bir kılıç şakırtısı bürüdü. Çeriler kı­
lıçlarını üst üste yerdeki tümseğe fırlattılar. Yüzbaşı da
en üste kendi kılıcını attıktan sonra <<Ardımdan gelin!»
diye bağırdı. Çerileri biraz ilerde, ağaçlıktan uzaktaki
kayaların yanına getirdi. Artık geri dönmenin de imkanı
kalmamıştı. Sular yukardan aşağıdaki dereye karışıyor,
dere de boyuna kabarıyordu. İşbara Alp bağırdı:
- Kayalara sıkı yapışın. Dayanan kurtulur. Gücü kal­
mayanı sular alıp götürür!
Çeriler dizlerini aşan suyun içinde kayaların çıkıntılı,
sivri yerlerine tutundular. Sular yükseliyor, yıldırımlar
biraz Herdeki kılıç yığınının üstüne düşüyordu. Onbaşı
Yamtar, bulunduğu kayanın yukarıya doğru sivri ve irice
olduğunu görünce tek eliyle hemen kemerini çıkardı. Ya­
nındaki iki çeriye buyurdu:
- Daha bütün gücümüz tükenmemiştir. Beni sıkı tu­
tup şu kayışı kayanın sivriliğine bağlamama yardım eder­
.
seniz üçümüz de kurtuluruz. Daha birkaç kişi de kurcu-

Bozkurtların Ölümü

•

21

lur. Sıkı tutunmazsanız üçümüz birden sulara kapılır,

gideriz. Haydi bakalım sen suya sırtını verip yaslan, bizi

koru. Sen de beni tut, sulara kapılmadan şu kayışı dü­
ğümleyeyim!

Onbaşı Yamtar, kemerini ortasından iyice düğümle-

di. Sarkan iki ucunu aşağıya uzattı. Bu uçlardan birini

kendisi tuttu. Birine de çerilerden biri yapıştı. Öteki çeri
onbaşıya asılmıştı. Su bellerine yaklaşıyordu. Artık yıldı­
rımlara aldıran yoktu. Güçleri kesiliyordu. Soluyorlar,

ellerini kayalara sıkıca kenetleyerek sulara kapılmamaya
uğraşıyorlardı.

İşbara Alp ha.la atının üstünde idi. Yayının kirişini ka­

yanın sivriliğine takmış, demirini de eliyle tutuyor, böy­

lece sulara karşı kendini de, atını da koruyordu. Onbaşı
Yamtar şimdi kayaya ilmiklediği kemerine daha sıkı sa­

rılmaya mecburdu. Çünkü artık onbaşıya asılan çeri tek
değildi. Bunlar birbirine sarılarak uzayan belki yirmi kişi
olmuşlardı... Fakat Yarntar itiraz etmiyor, irkilmiyor, yal­

nız kemere daha sıkı tutunmaya uğraşıyordu. Bu ara yıl­

dırımdan daha keskin, gök gürültüsünden daha güçlü bir
ses yükseldi.

- Kurt Kaya, elini çöz!. ..

Ve ondan sonra ortalığı gene yıldırımların sesi bürü­

dü. İşbara Alp tam zamanında gürlemişti. Herkesten

daha yukarı bir yere tutunan yüzbaşı çakınların5 zaman
zaman ışımaları arasında Yamtar'ın bütün yaptıklarını

görmüş, sonra da birbirine tutunarak uzayan bu insan

zincirini hiç seslenmeden gözleriyle kovalamıştı. Gönlü

daima Tanrının kendilerinden niçin yüz çevirdiğini ara­

makla uğraşıyordu. İşte durmadan Çin'e akıyorlar, yağı­

dan bir an uzak kalmıyorlar, kıhçlarınm kında uyuduğu,

yaylarının gerilmediği, okların sadaklarından çıkmadığı

5 Çakın: Şimşek.

22

•

Bozkurtların Ölümü

bir tek gün geçirmiyorlardı. Fakat Tanrı gene niçin kız­

mıştı? Yüzbaşı bir yandan bunu düşünüyor, bir yandan

da Yamtar'ı gözlüyordu. Birden parlayan bir çakının kısa

ışığında sivri kayanın bir alay çeriye güç dayanan eski

kayışı her an artan bir çabuklukla kemirip eğelediğini

gördü. Ne yapacağını gene bir çakm hızıyla kararlaştırdı

ve haykırdı: «Kurt Kaya elini çöz!. .» Kurt Kaya, Yamtar'ın
.

ardına yapışan erlerin arkadan onuncusuydu. Yüzbaşının

buyruğunu alınca bir an tereddüt etmedi ve kara, azgın

sular bu on eri bir anda yutcu. Yüzbaşının ikinci defa

gürleyen sesi Yamtar'a da tehlikeyi bildirdi:
- Yamtar; sıkı dur kayış kopacak ...

Genç onbaşı bir davrandı. Kendini, arkasındaki bütün

ağırlığına rağmen insan gücünün son gayretiyle ileriye

almayı başardı. Diğer eliyle de kayanın bir çıkıntısını ya­

kaladı. Şimdi daha çok emniyette idiler. Yukardan aşağı

akan sular hızını saklamakla beraber yağmur dinmiş, rüz­

gar kesilmişti. Herbiri, bir yere ilişen çeriler birer birer

toplanmaya başlamışlardı. Üzerlerine yapışan sırsıklam
giyimleri altında şimdi herbiri biraz daha uzun görünü­
yordu. Işıyan günün altında yüzbaşının buyruklarını yap­
mak için öteye beriye koşuyor, yardım gereken arkadaş­

larına el uzatıyorlardı. Kargaşalık daha bir müddet sürdü.

Gün yerden bir ok boyu yükseldiği zaman her şeyi dü­
zelmiş, yerli yerine gelmiş buldu.

Yüzbaşı İşbara Alp işlerin yoluna girdiğini görünce

çerilerine bağırdı:

- Haydi, kılıç yığınına varın. Herkes kendi kılıcını bul­

sun!

Çeriler davrandılar, yıldırım, kılıçların bazılarını par­

çalamış, dağıtmıştı. İşbara Alp'ın kılıcı en üstte, eskisin­

den daha parlak, daha keskin duruyordu. Atlarını yitir­

miş olanlar arıyorlar, hayvanları adlarıyla, ıslıklarla çağı­

rıyorlardı. Uzaktan kişnemeler işitiliyor, ölmeyen atlar

Bozkurtların ÖHimO

•

23

birer ikişer ortaya çıkıyorlardı. Bazılarının atları dönmü­
yor, hazan gelen atların da atlıları artık yaşamıyordu,
İşbara Alp kılıcına bakıyor, yıldırımlarla eskisinden daha
çok kes.kinleşen kılıcını Tanrı'nın kendisini yarlıgaması
diye alıyordu. Fakat bu fırtına, bu dolu? Bu sular, bu ölen
çeriler? ... Tanrı hem yarlıgıyor hem de kızıyor muydu?
Yüzbaşı, kaç kişinin öldüğünü anlamak İsteyince on­
başılara bağırdı:
- Onbaşılar erlerini saysın!
Onbaşılar kendi çevrelerinde toplanan erleri saymaya
başladılar. İşbara Alp, birer birer sordu:
- Onbaşı Yamtar!
- Buyur.
- Erlerin tamam mı?
- Bir eksik var.
- Onbaşı Sülemiş!
- Buyur.
- Erlerin tamam mı?
- Bir eksik var.
- Onbaşı Sançar!
- Buyur.
- Erlerin tamam mı?
- Bir eksik var.
- Onbaşı Pars!
- Buyur.
- Erlerin tamam mı?
-Tamam.
- Onbaşı Gök Börü!
- Buyur.
- Erlerin tamam mı?
- Tamam.
- Onbaşı Arık Buka!
- Buyur.
- Erlerin tamam mı?

24

•

Bozkurtların Ölümü

Beş eksik var.
- Onbaşı Buğra!
Yüzbaşı İşbara Alp, bu soruya cevap alamadı. Yeniden
bağırdı:
- Onbaşı Buğra!
Tok bir ses cevap verdi:
- Onbaşı Buğra uçmağa varmıştır.
- Erleri tamam mı?
-Tamamdır.
- Onbaşı Kara Budak!
- Buyur.
- Erlerin tamam mı?
- Üç eksik var.
- Onbaşı Üç Oğul!
- Buyur.
- Erlerin tamam mı?
- Bir eksik var.
İşbara Alp, onbaşılara eksiklerini sorarken elindeki bir
çeteleye bıçağı ile eksikleri çiziyordu. Sorgu bitince hep­
sini saydı. On iki er ve Onbaşı Buğra ölmüşlerdi.
-

Güneş ortalığı ısıtıyordu. Gökte koyun tüyüne ben­
zeyen ak bulutlar vardı. Geceleyin sırılsıklam olup üşü­
yen çeriler, şimdi yavaş yavaş kuruyup ısınıyorlardı. Da­
ha biraz önce, atlıların toplandığı inişte göğüslerine ka­
dar yükselen su, önüne geleni aparan, Gök Türk ordusu­
nun on üç yiğidini yutan su şimdi neredeydi? Türkelinin,
her şeyi bağrında eriten toprağı, yüzyıllarca durmadan
kanla beslenen bozkırların toprağı sanki bu suları bir
anda içmişti. Topraktan ince bir buğu yükseliyor, yük­
seklerde iri kuşlar uçuşuyordu.
İşbara Alp yeni bir buyrukla çerilerini dün gece ko­
nakladıkları yere götürmeğe başladı. Daha düzlüğe yeni
çıkmışlardı ki karşıdan bir atlının kendilerine doğru do-

Bozkurtların Ölümü

•

25

ludizgin geldiğini gördüler. Kır bir ata binmiş olan bir çe­
ri otuz adım önlerinde durarak bağırdı:
- Yüzbaşı İşbara Alp kimdir?
İşbara Alp at sürüp cevap verdi:
- Benim! Sen kimsin? Ne istiyorsun?
Atlı yere atlayarak yüzbaşıyı selamladı:
- Ben Bağatur Şad'ın at uşağıyım. Bağatur Şad, tez
kendi ordusuna dönmemizi buyurdu. Çin'e akın yapılma­
yacak. Çuluk Kağan ağulanıp uçmağa varmıştır.
Atlı bir sıçrayışta atına bindi. Dumanlı bozkırda atını
yıldırım gibi sürmeye başladı. Bozkırda atlının uzaklaşan
nal seslerinden başka bir şey işitilmiyordu. İşbara Alp'ın
erleri arasında, bir ölüm sessizliği vardı. Donmuş, kal­
mışlar, kimse bir söz söylemiyor, soluk almaktan çekmi­
yorlardı. İşbara Alp başını göğe kaldırdı. Dün geceki
uğursuz kara bulutu aradı. Boşa attığı oku düşündü. Ge­
ceki borayı, fırtınayı, doluyu göz önünden geçirdi: <ıTanrı
ulu kağanımızı alara.k bizden yüz çevirdi.» dedi. Sonra sa­
rarmış, fakat sessiz, kendisine bakan çerilerine buyruk
verdi:
- Ardımdan gelin! Erken varmalıyız!
Sonsuz bozkırda 87 atlı uçuyordu. Çuluk Kağan'ın
inisi6 Bağatur Şad'ın buyruğu altında olan Yüzbaşı İşbara
Alp onun ordusuna gidiyordu. Dakikalar geÇtikçe atların
hızı artıyor, kaşlar çatılıyordu. Atların yeleleri, çerilerin
kumral saçları havada dalgalanıyordu.

6 İni: Küçük erkek kardeş.

Bağatur Şad

ÖRT yana salınan ulaklarla bütün çeriler Bağatur
DŞad'ın ordusunda toplanmışlardı. Artık geriye dönü­
lüyordu. Çuluk Kağan'ın öz ordusuna, oradan da yurda
göç olacaktı. Yirmi bin atlı kuzeye doğru ağır ağır gidi­
yordu. Yüzbaşı İşbara Alp 86 çerisiyle birlikte bu küme­
nin ortalarında bulunuyordu. Bütün ordunun ağzını bı­
çak açmıyordu. Çünkü Çuluk Kağan'm İçing Katun tara­
fından ağulanarak öldürüldüğünü öğrenmişlerdi.
Onbaşı Yamtar'la Onbaşı Pars dizinin arkasında idiler.
Yavaş sesle konuşuyorlardı. Pars diyordu ki:
- Çinli Katun'un yaptığını gördün mü? Çin'in altını
üstüne getireceğimizi anlayınca kağanı ağuladı.
Yamtar şöyle cevap veriyordu:
- Anlamıyorum. Bu katun kendi ailesinin gene Çin'e
kağan olmasını istemiyor mu? Çuluk Kağan Çinlileri
tepeleyerek onun istediğini yapacaktı. Öyleyse neden ka­
ğanı ağuladı? Bana kalırsa başka sebepler olsa gerek.
- Başka sebep ne olabilir?
- Ne olacağını bilmem. Elbette bu kadın sorguya çekilecek. O zaman sebebinin ne olduğunu biz de öğre­
neceğiz.
- Bu kadının ölmesi gerek. Elbette yay kirişiyle onun
soluğunu tıkayacaklardır.

Bozkurtların Ölümü

•

27

Kağanı ağulayan kim olursa olsun yay kirişiyle öldü­
rülemez. Onun kılıçla başını uçurtmalı yahut okla göğ­
sünü delmeli.7
- Bağatur Şad'ın otağına bakan Çinli uşakları gördün
mü? Belli etmek istemiyorlar ama içleri içlerine sığmıyor.
- Bağatur Şad, ağası Çuluk Kağan'ı ağulayan bu kadını
sağ bırakmaz.
- Zaten bu Çinli kadınlar hep kısır oluyorlar. En soy­
lusu beş tane doğurabiliyor. İnekler buzağılar. Kısraklar
tay doğurur. Kancık itten enik çıkar. Çinli'nin dişisi ise
hiçbir işe yaramaz. Üstelik kağanımızı ağular.
- İşe yaramayan yalnız dişisi mi? Erkeği ne işe yarar?
- Erkeği hiç olmazsa tarla sürüp kumaş dokuyor. Biz
akın edince yağma için bize mal hazırlıyor.
-

*
* *

Sular kararırken ordu konakladı. Yaz olduğu için ça­
dırları yoktu. Bir gece önceki fırtına pahalıya oturmuştu
ama artık onun bir daha gelmeyeceğini biliyorlardı. Tan­
rı, Çuluk Kağan'ı alarak kızgınlığını gidermişti. Bu gece
ortalık güzeldi. Serin rüzgar esiyor, gökte ince bulutlar
geziyor, yandaki ormandan sesler geliyordu. Bu gece, at­
lar tımar edilmiyor, pusatlar bilenmiyordu. Bu gece kı­
mızlar içilmiyor, kızarmış etler, kurutlar yenilmiyordu.
Bu gece her şey içinden pazarlıklı idi. Bu gece buyruklar
sert verilmiyor, sözler kesin konuşulmuyordu.
Gece buçuğundan sonra ay battı. Karanlık gece or­
talığa çöktü. Gönüllere de karanlık indi. Çerilerin azı
uyuyor, çoğu düşünüyordu. Bir Türk'ün ne düşündüğü
yüzünden bilinmez ki. Birdenbire bir ses, uyuklayan, dü­
şünen çerileri dalgınlıklarından uyandırdı. Bu bir kopu7

Türklerde büyükler kirişi ile boğularak idam olunurdu.
ya}'

28

•

Bozkurtların Ölümü

zun sesiydi. Otlara uzanmış olanlar doğruldular, otur­
makta olanlar ayağa kalktı. Ses büyüyordu. Çeriler birer
ikişer sese doğru yürür oldular. Onbaşı Pars, Onbaşı
Yamtar'a bakarak:
- Kara Ozan olacak, gene coştu, dedi.
Yarntar karşılık verdi:
- Coştu. Bizi de coşturacak!
İki onbaşı ağır adımlarla yürüdüler. Karanlıkta birbir­
lerini tanımayan birçok çeriler sese doğru gidiyorlardı.
Bunların arasında onbaşılar, yüzbaşılar da vardı. Hatta
bunların arasında binbaşılar, tümenbaşılar da vardı. Bun­
ların arasında tarkanlar, buyruklar, teginler de vardı.
Hatta Bağatur Şad da bunların arasında idi. Sesi duyan
kalkıyor, yürüyordu.
Kara Ozan yere bağdaş kurmuş, kopuzunu söyletiyor­
du. Çevresinde bir yığının toplanmakta olduğunu sezme­
yecek kadar dalmıştı. Karşısında çok genç bir çeri otur­
muş, Kara Ozan'a bakıyordu. Kara Ozan önce çaldı. Son­
ra daha coştu, söylemeye başladı. Söylüyor ve çalıyor­
du. .. Çevresinde çıt çıkmıyordu. Bu yüzlerce çerinin,
beğlerin yüreği sanki Kara Ozan'ın kopuzundaki tellerde
titriyordu. Kara Ozan'ın parlak sesi bir çığ gibi bozkıra ve
gönüllere iniyordu. Kara Ozan deyiş8 söylüyordu.
Çuluk Kağan öldü mü?
Türkler başsız kaldı mı?
Korkak Çinli güldü mü?
Parçalanır yürekler!
Kim bize kurdu tuzak?
Tanrı Türklerden uzak!

8 Deyiş: Şiir.

Bozkurtların Ölümü

•

29

Kağandır yurda bezek9•
Parçalanır yürekler.
Çuluk Kağan yiğitti,
Şimdi uçmağa gitti.
Bunu bize kim etti?
Parçalanır yürekler!
Yıldızımız sönmüştür,
Yağılar sevinmiştir,
Kağan ağulanmıştır,
Parçalanır yürekler!

Ordu, Kara Ozan'ın deyişindeki ezgiyi10 kavramıştı.
Dörtlüklerin sonunu hep birden gür sesle söylüyorlar,
ağlıyorlardı. Bu her biri kanlı savaş günleri görmüş,
ölümden birkaç yol yakayı sıyırmış savaş erleri, 15 yaşın­
daki çocuklardan 60 yaşındaki kocalara kadar bu binlerce
kişi, titrek seslerle «Parçalanır yürekler! » diye inledikçe
binlerce bozkurt uluyormuş gibi bozkır inliyor, karşıdaki
ormanın içindeki bozkurtlar bu soydaşlara kendi sesleriy­
le cevap veriyorlardı. Kara Ozan söylüyordu:
. ..

Şimdi bunludur budun,
Kağan, bizi tek kodun.
Bunu sen ettin Katun!
Parçalanır yürekler!
Katun seni aşmalı,
Öz yurdunu basmalı,
Yüz bin Çinli kesmeli,
Parçalanır yürekler!

9 Bezek: Süs.
ıo

Ezgi: Beste, musiki.

30

•

Bozkurtlann Ölümü

Şimdi gönül sayrıdır11
Kağanından ayrıdır,
Çinli Katun eğridir,
Parçalanır yürekler!
Sayrıya em 12 var deme,
Yaramız gelmez eme.
Kara Ozan inleme,
Parçalanır yürekler!

Kara Ozan kopuz çalıp ezgisini okurken birdenbire
karanlıkta bir ses haykırdı:
- Ozan, kes! Gönülleri dağlıyorsun! ...
Herkes sağa sola dönerek haykıranın kim olduğunu
anlamak istedi. Karanlıkta bir şey görülmüyordu ki... 0zaman Kara Ozan, dört yanında çevrelenen yığının farkı­
na vardı. Ağır ağır kalktı. Yığının arasına karışarak kay­
boldu.
Tan atıyordu. Bozkır ağarırken gönüllerdeki karanlığı
da alıyor gibi idi. Bağatur Şad, bütün gece uyumamış,
Çinli uşakları da uyumamak mecburiyetinde kalmışlardı.
Bu uşaklardan ikisi bir kıyıya çekilmişler, Çince konuşu­
yorlardı. Birisi:
- Çuluk Kağan'ın ağulandığı iyi oldu. Yoksa Çin'i al­
tüst edecekti, diyor, öteki:
- Şu İçing Katun'un heykelini yapıp tapıncaklara koy­
malı, diye karşılık veriyordu.
Sonra yeni kağanın kim olacağını tartışmaya başla­
dılar. Biri dedi ki:

11
12

İlaç.

Sayr Hasta.
ı:
Em:

Bozkurtların Ölümü • 31

- Çuluk Kağan'ın oğulları iki tanedir: Yaşar Şad'la, Şu
Tegin. Şu Tegin, daha on sekiz yaşında, çocuk sayılır.
Yaşar Şad, yirmi iki yaşındadır ama benzi sarı, arık, do­
nuk bir kişidir. Tabii büyük oğul olduğu için o kağan ola­
cak. O kağan olunca da Çin'e gün doğacak. Çünkü o, sa­
vaşacak erlerden değildir.
Çinli uşaklar böyle gevezelik ederken biraz beride
kendilerini dinleyen birisi olduğunu sezinlememişlerdi.
Dinlenmek için oraya uzanmış olduğu anlaşılan bu çeri­
nin alaca karanlıkta kim olduğu belli olmuyordu. Çinlile­
ri dinlerken bir aralık doğrulup kılıcına davranacak oldu.
Sonra bundan vazgeçmiş olmalı ki yavaşça oradan çekildi. Çinliler ha.la konuşuyorlardı.
Bu sırada uzaktan iki atlı yavaşça yaklaştı. İki yüz
adım ilerde durdular. Biri eliyle ötekine Çinlileri göster�
di. Karanlıkta iki yüz adım uzaktan bu iki Çinli ancak bi­
rer yuvarlak gibi görünüyordu. İkinci atlı sadağından iki
ok çekti. İnanılmaz bir çabuklukla ikisini de atarak iki
Çinliyi devirdi. Sonra iki atlı uzaklaştılar. Bu işler o denli
çabuk olmuştu ki kimse görmemişti.
Ortalık ışıyınca ölü Çinlileri buldular. Bağatur Şad, at
uşaklarından ikisinin öldürüldüğünü görünce kaşlarını
çattı. Toplan borusu çalmış, Bağatur Şad'ın tuğu kalkmış,
Şad ata binmişti. Çıkarttığı ulak iki at uşağını öldüreni
gören olup olmadığım haykırarak soruyordu. Bir kaç da­
kikada 20.000 kişi Bağatur Şad'ın iki at uşağının öldürül­
düğünü öğrenmişti. Ulaklar bağırıp yerlerine dönünce
İşbara Alp atını dörtnala sürerek Bağatur Şad'ın önüne
geldi. Atından atlayıp yere diz vurarak selamladı. Bağatur
Şad sordu:
- Yüzbaşı İşbara Alp! İki at uşağımı kim öldürdü bili­
yor musun?
- Biliyorum Şad.
- De bakalım kimdir?

32

•

Bozkurtların Ölümü

Ben!
Bağatur Şad'ın yüzü değişti:
-Bunu niçin yaptın?
İşbara Alp ağır, tok ve soğuk konuşuyordu:
- Çuluk Kağan öldü diye seviniyorlardı.
Bağatur Şad başını eğdi. Biraz düşündü. Sonra İşbara
Alp'a sordu:
- Sevindiklerini nereden anladın? Sen Çin dilini bilir
misin?
- Çin dilini bilmem. At uşağı Çalık bilir. Çin'de üç yıl
tutsak kalıp öğrenmiştir. Konuştuklarını bana o deyi­
verdi.
- İşbara Alp! Bunun sonu nedir bilir misin?
- Çuluk Kağan'a sövenleri yok ettiğim için binbaşıolmak, senin adamlarını öldürdüğüm için sopa yemek­
tir. . .
Bağatur Şad'la İşbara Alp'ın konuşmasını dinleyenler
bu ikisine öyle bir dalmışlardı ki çok genç bir atlının
yavaş yavaş yaklaşıp bu konuşmaları pek yakından öze­
nerek dinlediğini görmüyorlardı.
Bağatur Şad gene söyledi. Dedi ki:
- İşbara Alp! Yanılıyorsun. Çinli at uşaklarını bana
sormadan ölürmek için sana buyruk veren oldu mu?
İşbara Alp bu sorguya karşılık vermeden, yavaş yavaş
oraya sokulup konuşmaları dinleyen genç söze karıştı:
- Belki olmuştur Bağatur Şad!
-

Bağatur Şad, İşbara Alp, beğler ve çeriler başlarını çe­
virdiler. Bu sözleri söyleyen Çuluk Kağan'ın küçük oğlu
Şu Tegin'di. Orada hemen bir canlanma oldu. Beğler ve
çeriler tegini yere diz vurarak selamladılar. Bağatur Şad
atından inerek tegine doğru yürüdü. O da bir sıçrayışta
atından inerek şada doğru ilerledi. Bağatur Şad gülümse­
yerek:

Bozkurtların Ölümü

•

33

- Hoş geldin yiğenim, dedi.
Herkes, İşbara Alp'a Çinlileri öldürme buyruğunu ve­
renin Şü Tegin olduğunu sanmıştı. Çuluk Kağan'ın or­
dusundan Bağatur Şad'a gelen Şu Tegin önce etrafına ba­
kındı. İşbara Alp'ı süzdü, beğlere baktı. Bir ara gözleri
Bağatur Şad'ın Çinli uşaklarına değdi. Bakışları sertti.
Daha on sekiz yaşında olduğu halde iri yarı, güçlü, ya­
man bir yiğitti. Sonra Bağatur Şad'a yöneldi:
- Şad, kutlu olsun. Kurultay seni seçti. Kağan oldun,
dedi.
Bu söz ortaya yıldırım gibi düştü. Sevindiler mi, ye­
rindiler mi, şaşırdılar mı belli değildi. Bağatur Şad'ın yü­
zü birden ciddileşti. Yanındakilerden birkaçı belli belirsiz
gülümser gibi oldu. Şu Tegin ile İşbara Alp birbirlerinin
gönüllerini gözlerinden okumak ister gibi göz göze gel­
mişler, bakışıyorlardı. Sonra Şu Tegin'in bir buyruğu da­
ha ortalığı kımıldattı:
- Davullar çalsın, Bağatur Şad, kağan olmuştur!
Bu sözler ağızdan ağıza yenilenerek bütün orduya ya­
yıldı. Kısa bir zamanda yirmi bin atlı Bağatur Şad'ın ka­
ğan seçildiğini öğrenmişti.

Kara Kağan

N sonra Ötüken'de Bağatur Şad'ın kağanlığı
O kutlanıyordu. Bağatur Şad artık Kara Kağan adını
GÜN

almıştı. Yüce otağı bezenmiş, süslü bir taht kurulmuştu.
Davullar çalınıyor, borular ötüyor, kımızlar sunuluyordu.
Kara Kağan'ın derme otağı okadar büyüktü ki, içine yüz­
lerce kişi alabilirdi. Kağan tahtın üstünde kutlu yön olan
solda oturmuştu. Sağında bir katun oturuyordu. Tahtın
biraz aşağısında solda, sağda şadlar, teginler, buyruklar,
tarkanlar duruyordu. Daha uzakta da alplar, binbaşılar,
yüzbaşılar, onbaşılar sıralanıyor, uşaklar durmadan kımız
taşıyordu.
Çuluk Kağan'ın büyük oğlu Yaşar Şad'a, Kara Kağan
tarafından Tulu Han adı verilmişti. Şu Tegin'e de Kür Şad
denilmişti. Bununla beraber Tulu Han'ın solgun yüzünde
sonsuz bir iç sıkıntısının izleri vardı. Çünkü eçisi13 Kara
Kağan'ın yanında oturan katun, babası Çuluk Kağan'ı
ağulayan üvey anası İçing Katun'du. Kara Kağan, karde­
şini ağulayan bu kadını sorguya çekeceğine, kimsenin
anlayamadığı bir sebeple onunla evlenmişti.
Otağın oldukça uzağında, Onbaşı Yamtar kimbilir ka­
çıncı kımızı içerken yanına Onbaşı Pars yaklaştı:
13 Eçi: Amca, •Ağabey» anlamına da gelir.

Bozkurtlann Ölümü

•

35

Yamtar, bu işlere ne dersin? dedi.
Yamtar cevap verdi:
- Ben de sana onu soracaktım. Sen ne dersin?
- Kurultay, Yaşar Tegin'i arıktır14 diye kağan seçmemiş. Beğler Yaşar Tegin'in usunu da beğenmiyorlar­
mış . . .
- Bunu anladık ama Kara Kağan ne diye ağasını ağu­
layan katunla evlendi?
- Benim işittiğime göre Türk türesince ağa ölünce
onun evdeşini ini alır diye evlenmiş.
- Türk türesince kağanı ağulayan cezasız bırakılır mı?
-

Onbaşıların sözü burada kesildi. Çinli bir uşak kımız
sunuyordu. Yamtar, Çinliye yukardan aşağı bir baktıktan
sonra:
- Ulan Çinli! Sakın şu sunduğun kımızda da ağu ol­
masın? dedi. Sonra kendisine yılık yılık bakan Çinliye,
boşalttığı çamçağı geri verirken ilave etti: Yirmi çamçak
içtim. Yirmi defa ölmem gerek. Bir yol ölmeğe ben­
zemez!. ..
Çinli uşak çekilip giderken, Pars, Yamtar'ı dürterek
yavaşça:
- Bak bak! İyi bak! Çuluk Kağan'ın oğulları katun'a
nasıl sert bakıyorlar, dedi.
Yamtar, başını otağa çevirdi.
- Kara Kağan usluluk etti. Çuluk Kağan'ın büyük oğlu
Yaşar Tegin'i Tulu Han yaptı. Onu doğuda Tunguz'larla
Tatar'ların üstüne han gönderecek.
- Böylelikle onu başından savmak mı istiyor?
- Kim bilir?
- Ya küçük oğlu?

1� Ank: Zayıf, sıska.

36

•

Bozkurtların Ölümü

- O daha küçüktür ... Hem kağan onun da gönlünü al­
dı. Onu Kür Şad yaptı.
- Peki bizim yüzbaşı yine neden bunlu?
- İyi bilmiyorum ama dün yeni bir kızı doğdu. Yüzbaşının şimdiyedek dört çocuğu oldu, hepsi kız. Belki
bundan bunludur.
Yamtar'ın bu sözleri üzerine Onbaşı Pars birdenbire
durgunlaştı, sustu.
*

• *

Yeni kağanın otağı önünde toplanan bu binlerce kişi
bol bol kımız içip esridikleri ıs halde büyük bir sessizlik
içinde idiler. Kağandan en uzakta olanlar bile yavaş sesle
konuşuyorlardı. Yalnız davulların, boruların, zillerin ses­
leri Ötüken'i dolduruyordu. Gün kararıncaya değin eğ­
lenti yapılacaktı. Bugün güreşçiler güreşecek, bahadırlar
dövüşecek, nişancılar ok atacak, biniciler yarışacaktı.
Kağanın işareti üzerine davullar, borular durdu. Ka­
ğan, solundaki beğlere dönerek, Tunga Tegin'e şöyle de­
di:
- Tunga Tegin! Bugün sen kılıç oyunu yapacaksın! Ba­
kalım senden özge bahadırlar var mı? Bu alpların içinde
sana denk bir er çıkarsa onu yüceltirim. Hepsini yener­
sen sana kendi elimle seçeceğim en iyi atlarımdan do­
kuzunu vereceğim.
Tunga Tegin, yere diz vurup «Buyruk kağanındır» dedi. Kara Kağan, bu sefer karşıya baktı. Gülümsedi. Hay­
kırdı:
- Ötüken'in yenilmez yiğidi, Bozkurt ailesinin kolu
bükülmez bahadırı, Gök Türklerin yüce beği Tunga Te­
gin'le boy ölçüşmek isteyen varsa beri gelsin!

ıs

Esrimek: Sarhoş olmak.

Bozkurtların Ölümü

•

37

Bir an ortalıkta çıt çıkmadı. Tunga Tegin'le kıyışa­
madıkları belli idi. Sonra dört yerden dört kişi çıkarak
kağana doğru yürüdüler. Otağa yaklaşınca diz vurup ken­
dilerini tanıttılar:
- Ben, Çuluk Kağan'ın savaşta yoldaşı, bilgide eşi Apa
Tarkan'ım!
- Ben, kılıcı çakından keskin, savaşta yağıya baskın,
ağaç söken Kül Çur'um!
- Ben, kırk defa Çin'e akın etmiş, üç kardeşi savaşta,
ataları dövüşte, dedeleri kırışta ölmüş, Binbaşı Makaraç
Alp'ım!
- Ben, Yüzbaşı İşbara Alp'ım!
İçing Katun, İşbara Alp'ın kendisini pek kısa tanıttı­
ğını görünce Kara Kağan'a eğildi:
- Bu Alp niçin kendini övüp daha uzun tanıtmıyor?
diye sordu.
Kağan, İşbara Alp'a döndü:
- Yüce Katun, senin de öteki erler gibi kendini övüp
uzun tanıtmanı istiyor, dedi.
İşbara Alp yere diz vurup kalktı. Sonra Katun'a dö­
nerek kendini şöyle tanıttı:
- Ben, attığı ok şaşmayan, attan yere düşmeyen, Çin'e
akm ettikte on tümen mal taşıyan, Çuluk Kağan ölünce
Çinli vurup yaşayan Yüzbaşı İşbara Alp'ım!
Bu sözler yıldırım gibi indi: Kür Şad ve Tulu Han,
Katun'a baktılar. Katun kızarmış, dudaklarını ısırıyor,
kendisini tutmaya çalışıyordu. Kara Kağan'ın yüzünde
hiçbir değişiklik yoktu. Tunga Tegin'e döndü:
- Bu erlerin hangisi ile boy ölçüşmek dilersin? diye
sordu.
Tunga Tegin baş eğip diz vurdu:
- Buyruk senindir! dedi.
Kara Kağan keskin bakışlarını dört erin üstünde gez­
dirdi. Ortalık soluk almıyordu. Ağır ağır şöyle söyledi:
·

38

•

Bozkurtların Ölümü

- Tunga Tegin! İşbara Alp'la vuruşacak.sın!. ..
Aynı zamanda uzakta Onbaşı Pars, Yamtar'ın omu­
zuna el atıp:
- Korkarım bizim yüzbaşıya bir iş olmasın, dedi.
Tunga Tegin, ilerleyip İşbara Alp'ın karşısında durdu.
Üstünde yeni güzel bir zırh göğüslük vardı. Tulgasında
gümüşten bir ay parlıyordu. İşbara Alp'tan daha uzun,
daha iri idi. Çekik yeşil gözleri tatlı ve sert bakıyordu.
Kağan «Hazır mısınız?» diye sordu. Sonra üç defa el çırp­
tı. Birbirinden on adım uzakta bulunan iki yiğit yıldırım
gibi kılıç çekerek birbirlerine saJdırdılar. Bütün gözler
onlara çevrilmişti. Arkalarda kalanlar atlara binip bakı­
yorlardı. İki bahadır büyük bir ustalıkla kılıç kullanı­
yorlardı. İndirilen kılıçları, ya kendi kılıçları ile çeliyorlar,
ya kalkanla durduruyorlardı.
Ortalıkta kılıç şakırtısından başka bir şey işitilmiyor­
du. Katun buşkulanmıştı. 16 İşbara Alp'ın yenilmesini,
hatta ölmesini istiyordu. Tulu Han'la Kür Şad yakın ak­
rabaları olan Tunga Tegin'in kazanmasını istemekle bera­
ber İşbara Alp'ın yenilmesine de bir türlü razı olamıyor­
lardı. Çünkü o da daha uzaktan akrabaları idi. İşbara Alp'
ın buyruğundaki onbaşılar göz kırpmadan bu çarpışmaya
bakıyorlar, kağan ise donukluğunu muhafaza ediyordu.
Savaş hızlanıyor, sertleşiyor, çevik adımlarla sıçrayan iki
bahadır kağanın önündeki alanda ileri geri giderek dövü­
şüyorlardı.
Bir aralık ikisi de birbirlerine sağlarım dönerek sol el­
leriyle tuttukları kalkanları geri aldılar ve korkunç, fakat
o kadar da güzel ve tatlı bir kılıç oyununa koyuldular ki
ikisi de bir adım ilerleyip gerilemeden havada kılıç çar­
pıştırıyordu. Onlar bu yaman inişleri birbirinin tulgaları­
na doğru yapıyorlar, fakat öteki bunu hemen çeldiği için
16

Buşku: Heyecan; Buşkulanmak: Heyecanlanmak.

Bozkurtların Ölümü

•

39

iki yiğit havada kılıç döndürüyormuş gibi oluyordu. Kür
Şad, göz kesilmiş, bu oyuna bakıyordu. Bu döğüşe doğ­
rusu doyum olmazdı. Kara Kağan dövüşecek iki yiğidi iyi
seçmişti. Birden ikisi de birer adım atarak birbirlerine
yaklaştılar. Kılıçları birbirine takılı kalmıştı. Göz göze
geldiler. Tunga Tegin:
- İşbara Alp! Seninle dövüştüğüm için övünürüm, de­
di.
Yüzbaşı:
- Sağ ol Tegin! diye karşılık verdi.
Sonra ikisi de birer adım geriye fırlayarak kalkanlarını
öne aldılar. Dövüş yine eski hızı ile sürdü. Daha hiçbi­
rinde yorgunluk gözükmüyordu. İçing Katun sinirlenme­
ye başlamıştı. Kağan'a eğilerek:
- Artık yetişmez mi? diye sordu.
Kağan başını çevirmeden cevap verdi:
- Böyle güzel vl.ıruşan erleri bu kadar çabuk ayırmak
yazık değil mi.? İyi bak! Böyle yahşi dövüşü ömründe bir
daha göremezsin. Çin'de böyle şeyler yoktur!
Katun sustu. Başını yine savaşa çevirdi. Tam bu sırada
Tunga Tegin'in dayanılmaz bir saldırış yaptığı, İşbara
Alp'a ardı ardınca üç kılıç savurduğu, İşbara Alp'ın bu
kılıçlan kalkanıyla karşıladığı, fakat kalkanın bu yaman
vuruşlara dayanamayarak ikiye ayrılıp yere düştüğü gö­
rüldü. Bir anda Katun'un gözleri parladı. İşbara Alp'ın
onbaşıları dudaklarını ısırdılar. Kür Şad'ın gözleri merak­
la açıldı. Kağan gülümsedi. İşbara Alp hemen karşısında­
kine sağını dönerek kılıçla siper aldı. Herkes Tunga Te­
gin'in yeni ve son bir saldırışını beklerken onun da kalka­
nını yere fırlattığını ve <cDavran, İşbara Alp!» diye bağır­
dığını gördüler. O deminki, herkesi bayıltan kılıç oyunu
yine başlamıştı, iki yiğit yaman dürtüşler de yapıyorlardı.
Bu sefer artık kılıçlar arasıra hedefi buluyor, fakat tul­
galar ve zırhlar buna dayanıyordu. Şimdi İşbara Alp geri-

40

•

Bozkurtların Ölümü

lemeye başlamıştı. Tunga Tegin durmadan saldırıyor,
İşbara Alp boyuna korunuyordu. Biri ilerliyor, öbürü ge­
riliyordu. İşbara Alp biraz yorulmuş gibiydi. Çekile çekile
sonunda seyircilerin önüne kadar geldi. Bir adım daha
gerilerse yenileceğini anladı. Tunga Tegin'in son saldırı­
şını çeldikten sonra yaman bir saldırış yaptı. Tunga Tegin
bundan ancak bir adım geri fırlamakla korunabilmişti.
İkinci saldırışı daha yaman oldu. Kılıcı dayanılmaz bir
inişle Tunga Tegin'in tulgasmı bulmuş, tulga bağları ko­
parak yere düşmüştü. Tunga Tegin'in burnundan kan
geliyordu. Bunu gören Katun'un gözleri bulandı. İşte
İşbara Alp oyunu kazanıyordu. Bir kılıç vuruşu daha başı
açık kalmış olan Tunga Tegin'i öldürebilirdi. Fakat Katun
yanıldı. İşbara Alp bir adım geri çekildi. Bir hamlede
tulgasını başından çıkarıp yere attı ve <(Davran Tunga
Tegin!» diye saldırdı. Savaş sanki yeni başlamıştı. Okadar
hızlı ve sert vuruşuyorlardı. Uzun saçları uçuyor, yüzle­
rinde, alınlarında ince çizikler beliriyor, bu çiziklerden
kan sızıyordu.
Kağan'ın Çinli uşaklarından dört tanesi otağın arka­
sında idiler. Otağın önünde olan kılıç oyununu göremi­
yorlar, görmek için bir yol arıyorlardı. Bu dört uşaktan
biri tutsak bir Çin subayı idi. O, hepsinden çok görmeye
istekli bulunuyor, sağa sola gidip geliyordu. Çinlilerden
biri arkadaşına dedi ki:
- Otağın şuraqan eteğini kaldırıp baksak olur mu?
Önümüz hep düzlük olduğu, dövüşenler yerde savaştığı
için görebiliriz.
Bu teklif kabul olundu. Dört Çinli birden yere uzan­
dılar. Bir iki uğraşmadan sonra otağın eteğinden bir yeri
kaldırmışlar, bir iki yüz adım Herdeki dövüşü seyretmeye
başlamışlardı. Eski Çin subayı dövüşenleri tenkit ediyor,
yanındakilere öteberi öğretiyordu:

Bozkurtların Ölümü

•

41

- Boşuna gelmişiz. İkisi de acemi. Hiçbir şey bil­
miyorlar. Bu kadar dangalaklık olur mu? Karşısındakinin
tulgası düşünce kendi tulgasını da başından çıkarıp attı.
Türkler buna yiğitlik derler ama bu düpedüz hımbıllıktır.
Okılıç bende olsaydı gösterirdim.
Savaş öyle uzamış, o denli kızışmıştı ki bütün seyir­
cilerin yürekleri davul gibi vurmaya başlamıştı. Savaşı
göremeyenler bin türlü yol arıyorlardı. Birkaç kişi bir
kağnı getirip üzerine at çıkarmışlar, kendileri de atın
üzerine binmişlerdi. At uşağı Çalık ise öteye beriye gidi­
yor, bir delik bulup da kılıç oyununu göremiyordu. Fakat
o bıkıp bezmeden, uzanıp yorulmadan boyuna koşuyor,
gidiyor, yer arıyordu. Yer ararken otağın arkasına değin
sokulduğunu sezmişti. Oraya varıp da dört kişinin topra­
ğa yatarak bir yere baktıklarını görünce bunların savaşı
seyrettiklerini anladı. Yürüdü. Yatıp bakanların Çinli
olduğunu anlamadan o da yattı.
Yaşasın! Otağın kapısı boydan boya açık olduğu için
buradan dövüş görünüyordu. Biraz uzakta idiler aı'na on­
ları görüyordu ya. Çinliler de o kadar dalmışlardı ki yan­
larına yeni birisi mi geldi, yoksa içlerinden birisi yer mi
değiştirdi, anlayamadılar. Dövüş uzayıp gidiyordu. İşbara
Alp'ın alnında, Tunga Tegin'in şakağında birer büyücek
yara vardı. Öteki ince yaralardan ise artık hiçbirisinin
beti benzi gözükmüyordu.
Çinlilerden biri subaya sordu:
- Bu herifler kudurdular mı? Hala dövüşüyorlar!
Çince söylenen bu sözleri işitince. Çalığ'ın yüzü bir
değişiş değişti ki... Fakat seyrettiği dövüşün tadı onu
karışmaktan alıkodu. Eski Çin subayı cevap yerdi:
- Bu Türkler ussuz kişilerdir. Yabarıdomuzu gibi dö­
vüşürler amma ustalıkları yoktur. Ben olsaydım şimdi­
yedek şu İşbara Alp adındaki dangalağı yere sererdim!

42

•

Bozkurtların Ölümü

Çalık, yılan sokmuş gibi yerden fırladı. Eski Çin su­
bayının beline bir tekme indirerek haykırdı:
- Ulan it oğlu it! Ne dedin?
Dört Çinli birden ayağa kalktılar. Çince konuşmaları­
nı anlayan bu Türk'ün nereden çıktığını kavrayamamış­
lar, şaşırmışlardı. Çinli, işin sarpa sardığını görünce kur­
nazlık yapmak istedi:
- Bana bak! Senin bayağı bir çeri olduğun anlaşılıyor.
Biz Kara Kağan'ın at uşaklarıyız. Haydi, var, çekil bura­
dan! dedi.
- Kara Kağan'ın at uşağı değil, eniştesi olsan gene Çin­
lisin! Sen Gök Türklere nice söğer, yüce İşbara Alp için
kötü söz nasıl söylersin?
Çinli şaşırmıştı. Bununla beraber dört kişi oldukları
için pek korkmuyordu. Yalnız gözü Çalığ'ın kılıcına ili­
şince içi bulandı:
- Kabadayı! Kılıcım var diye güveniyorsun. Benim de
bir kılıcım olsaydı sana bu sözleri söyletmezdim.
- Çalık bir davranışta kılıcını kayışıyla çıkarıp yere attı:
- Haydi bakalım, ben de kılıçsızım, ama kancıklık yok.
Ercesine iş pişireceğiz! dedi ve Çinlilere saldırdı.
Otağın önünde binlerce gözün gördüğü bir dövüş
olurken, otağın ardında da Tanrıdan başka kimsenin gör­
mediği başka bir dövüş başladı. Beş kişi alt alta, üst üste
boğuşup dövüşüyorlardı. Çinliler dövüşmek isteğinde de­
ğildiler. Fakat işte bu azgın çeri onları zorla dövüşe sü­
rüklemiş, artık ok yaydan çıkmıştı. Çalık, karşısında yal­
nız eski Çin subayı varmış gibi durmadan onu pataklıyor,
öteki üç Çinli de Çalığ'ı yumrukluyorlardı.
Tunga Tegin'le İşbara Alp artık yorulmuşlardı. Fakat
hala hiçbiri yüz döndürmüyordu. İçing Katun ise yerinde
duramaz olmuştu. Dövüşçülerden çok başkalarına bakı­
yordu. Bir aralık nedense başını arkaya çevirerek otağın

Bozkurtların Ölümü

•

43

ıçıne göz gezdirdi. Gözleri şaşkınlıkla açıldı. İkide bir
gözlerini İçing Katun'a diken Tulu Han onun bu şaşkınlı­
ğını görünce o da otağın arkasına baktı. Burada bir şeyler
oluyordu. Otağın eteği bir yerinden kaldırılmış, onun
üstü ara-sıra sallanıyordu. Tulu Han bunu görünce içine
kurt düştü. Yakışıksız bir iş oluyor, bunu da İçing Katun
yaptırıyor diye düşündü. Kür Şad'a eğilerek:
- Otağın ardında yakışıksız bir iş oluyor. Kimseye belli
etmeden git anla, dedi.
Kür Şad kendisine yol veren seyircilerin arasından ge­
çerek otağın ardına geldi. Burada yakışıksız bir iş değil,
yakışıklı bir iş oluyordu: Ağzı burnu kan içinde bir Çinli
yuvarlanmış, toparlanmaya uğraşıyor, üç Çinli at uşağı da
bir çeriyle dövüşüyordu. Kür Şad, bu dövüşü ötekinden
daha seyre değer buldu. Yaklaşırsa dövüşü bırakırlar diye
de yaklaşmadı. Çünkü dövüşün sonu da yaklaşıyordu.
Çinliler güzel birer kötek yiyorlardı. Bir aralık yere yuvar­
lanan Çinlilerden birinin gözleri Çalığın kılıcına takıldı.
Yılan gibi sürünerek kılıcı aldı. Kınından çıkararak kendi­
leriyle dövüşen Türk çerisinin başına vurmak için kaldı­
rıp yürüdü. Kür Şad bunların hepsini görüyordu. İşe
kancıklık karıştığını görünce karışmak çağının geldiğini
anladı. Yayına bir ok sürüp gezledi. Çinli kılıcı indirirken
oku fırlattı. Ok Çinlinin eline saplanmış, Çinli yaygarayı
basmıştı. Bu ok ve Çinlinin bağırması, dövüşü durdurdu.
Çalık, Kür Şad'ı görünce selamladı. Çinliler de onu Türk
göreneğince yere diz vurarak selamlamak istediler. Fakat
o kadar yorulmuşlardı ve öyle beceriksizdiler ki yere
düşer gibi gülünç hareketler yaptılar. Asıl dayağı yiyen
Çinli, yani eski subay, Kür Şad'a dert yanacak oldu. Kür
Şad sözünü kesti:
- Siz erce dövüşmesini bilmiyorsunuz. Erce dövüş te­
ke tek olur. Haydi diyelim ki dördünüz bir adama bedel
olduğunuz için hep birden geldiniz. Peki kılıçsız bir ere

44

•

Bozkurtların Ölümü

neden kılıç çekiyorsunuz? Görülüyor ki bu er sizinle sa­
vaşmak için kılıcını çıkarmış. Onun çıkardığı kılıcı ona
çekerek kancıklık etmek yakışır mı?
Sonra Çalığa dönerek sordu:
- Sen kimsin?
Çalık cevap verdi:
- Bana Çalık derler. Yüzbaşı İşbaıa Alp'ın at uşağıyım.
Kür Şad, İşbara Alp adını işitince geri döndü. Seyri-,
ni yarıda bıraktığı dövüşü görmeğe gitti. Çinliler de he­
men uzaklaşmaya baktılar. Çünkü Çalık kılıcını takmış,
dövüşe yeniden hazır durum almıştı. Fakat Çalık artık
onlara bakmıyor, Kür Şad'ın ardına koyularak dövüşleri
seyredecek yer aramaya gidiyordu. Kür Şad eski yerine
gelince Tulu Han'a kısaca olanı biteni anlattı. Sonra Kara
Kağan'ın önünde yere diz vurarak şöyle dedi:
- Kağan! Bu iki er denktir. Buyruk ver ayrılsınlar.
Yoksa öteki oyunları yapamayacağız.
Kağan gözlerini dövüşçülere dikerek cevap verdi:
- Doğru söylüyorsun Kür Şad, onları ayır!
Kür Şad kılıcını çekerek ikisinin arasına girdi. Kılıcıyla
kılıçlarını ayırarak:
- Kağan buyurdu. Vuruş bitmiştir. Denksiniz! dedi iki
er, kağanı selamladılar. Kağan, İşbara Alp'a baktı:
- İşbara Alp! Gök Türklerin yenilmez bahadırı Tunga
Tegin'le denk kaldın. Seni binbaşı yapıyorum! dedi.
Ortalıkta çıt çıkmıyordu. Bu söz üzerine İşbara Alp'ın
onbaşıları gülümsediler.
Kür Şad da sevinçliydi: Çünkü İşbara Alp uzaktan akrabaları idi.
Şimdi güreşler başlıyordu. Gür sesli ulak bağırdı:
- Güreşecek sayılı erler kimlerse gelsinler!
Sekiz yerden sekiz er birden çıkarak otağa doğru yü­
rüdüler. Kağanı selamlayıp kendilerini tanıttılar:

Bozkurtların Ölümü

•

45

- Ben, Ötüken'in buğrası, katı demir bilekli, kara
arslan yürekli, sırtına yer değmeyen, kimseye baş eğme­
yen İnal Tarkanım !
- Ben, barış olsa erdemli, yoksul görse yardımlı; vursa
huğa deviren, göğe ağaç savuran Tinesi Oğlu'yum !
- Ben, taşı sıksa tuz eden, az iş edip uz eden, güçlü
erler arısı, Kara Kağan çerisi yüce Karluk beğiyim. Bana
Ay Doğmuş derler!
- Ben, Kırgızların arslanı, Gökmen Eli kaplanı, tipi
olsa süren, yer deprense dik duran, kılıç vursa taş yaran
Alp Bamsı'yım!
- Ben, Dokuz Oğuz güçlüsü, yetmiş yağı öçlüsü, yedi
kızın dileği, Selenge'nin ulağı, kara yelle yarışan, boz
ayıyla vuruşan, dokuz alpla güreşen Bilge Tudun'um!
- Ben, Basmıl Eli doğanı, yüce erler yamanı, fiske vur­
sa kan döken, haykırdıkda dağ çöken, kayaların kayası,
yenilmez güç eyesi';· Salcı Beğ'im!
- Ben, İşbara Alp yoldaşı, on dört erin kardeŞi, tok ka­
yaya yaslanan, çılgın suda ıslanan, yirmi eri taşıyan On­
başı Yamtar'ım.
- Ben, süngülense ağrımaz, kımız içse esrimez, boru
çalsa soluklu, göğsü kılıç delikli, yirmi yağı eksilten dört
Çinliyi yassıltan, Gümüş Oğlu Çalığım!
İçing Katun, Çalığın sözlerini duysaydı gene kızacak­
tı. Fakat o bunu işitmemiş, Bilge Tüdun'a bakıyordu. Ye­
di kızın dileği olan Dokuz Oğuz beği, İçing Katun'un
şimdiye dek gördüğü erlerin en yakışıklısı idi.
Bu sırada gerilerde bir kaynaşıp kıpırdanma oldu. Ka­
ra Kağan'ın beğlerinden birisi öne geçerek kağanın karşı­
sına geldi. Eğilerek bir şeyler söyledi. Kağan, Katun'a
dönerek onunla biraz konuştu. İçing Katun'un yüzü gülü­
yordu. Kağandan buyruk alan beğ çabucak geri dönerek
17

Eye: Sahip.

46

•

Bozkurtların Ölümü

halkı yardı, geldiği yere gitti. Pek az sonra arkasında bir­
kaç Çinli olduğu halde aynı yoldan geri döndü. Bunlar-·
dan biri ötekilerin önünde yürüyor ve kılığından bir Çin
beği olduğu anlaşılıyordu. Çin beği, kağanın karşısına
gelince diz çöküp onu selamladı. Sonra Katun'u selamla­
dı. Katun, yerinden kalkarak elinden tutup onu kaldırdı.
Yanına oturttu. Kara Kağan ise hiç kıpırdamamış, yü­
zünde bir çizgi bile değişmemişti.
Biraz sonra ulaklar, Kara Kağan'ın yüce konuğu, Içing
Katun'un kardeşi Şen-King geldiği için güreşlerin yarıda
kaldığını bildiriyordu.

* •

Geceleyin, birbirinden ayrılmaz iki can yoldaşı, On­
başı Pars'la Onbaşı Yamtar oturmuş, konuşuyorlardı. Söz
o günkü güreşlere gelince Yamtar şöyle dedi:
- Çin beği geldi diye güreşler yarına bırakıld�. Çin beği
de mi güreşecek? Dinlensin diye mi böyle yapıldı? Güre­
şirse ben onunla tutuşmak isterim.
Pars cevap verdi.
- Çin beğleri güreşmez. Katun, kardeşiyle konuşup
kağana dilmaçlık18 etsin diye güreşler bırakıldı. Çünkü
Çin beği Şen-king Çin'den kaçıp da gelmiştir. Kağan, Çin
işlerini öğrenmek ister. Amma Tanrı vere de onlar kağanı
kötü yola sürüklemeseler...
- Çin beğinin yanında üç kişi daha vardı. Onlar at
uşağı mı?
- Onlar Çin beğinin yoldaşları olan Çin subaylarıdır.
Çinliler zaten yılana benzer ama şu Çin beğinin yüzü hiç
hoşuma gitmedi.
18 DilmfJf: Tercüman.

Bozkurtlann Ölümü

•

47

- Öyleyse herifin yüzüne iyi bak. İştahın eksilir de az
yersin, koyunumuz, davarımız azalırken en doğru yol az
yemektir. Benim yirmi tane koyunum kaldı. Kısrakları­
mın ikisini kurt parçaladı. Bir ineğim vardı, yardan yu­
varlandı. Yakında akın olmazsa işimiz bitiktir!

Ötükenin Keskin Nişancısı

RTESİ gün öğleden sonra ok at�cılığı yapılıyordu. Öğ­
E leden önce güreşler bitmişti. inal Tarkan ile Dokuz
Oğuz beği Bilge Tudun öteki güreşçilerin hepsini yene­
rek birbirleriyle tutuşmuşlar, yenişemeyip denk kalmış­
lardı. Onbaşı Yamtar ise ilk güreşte Kırgız pehlivanı Alp
Bamsı'yı yenmiş, ikinci güreşte Bilge Tudun'a yenilmişti.
Bilge Tudun pek yavuz bir pehlivandı ama Onbaşı Yam­
tar'ın ona çabucak yenilivermesi Onbaşı Pars'ın canım
sıkmıştı. Güreşten sonra Yamtar'a sordu:
- Sen onu yenemesen bile bu kadar tez yenilmezdin.
Sana ne oldu? Bir yerin mi ağrıyor? Sayrı mısın?
- Sayrı değilim. Ağrıyan yerim de yok. Senin anlayaca­
ğın doymuyorum. Kişi savaşa, güreşe çıkmadan önce üç
günlük azığını19 birden yemezse onun kolunda güç mü
kalır? Gün doğarkan yalnız bir çamçak kımız içtim. Boş
kursakla yapılan güreş bu kadar olur. Sonra Dokuz Oğuz­
lar savaşta da, dövüşte de katı kollu oluyorlar. Dokuz
Oğuz beği bizim Ötüken buğrası20 İnal Tarkan'ı da yen­
mesin diye korkmuştum.

19

Azık: Erzak.

ıo

Buğra: Erkek deve.

Bozkurtların Ölümü

•

49

Bu sırada davullar çalınıp borular ötmeğe başladı. Ni­
şancılık başlıyordu. Herkes yerini almak için yürürken
gür sesli bir ulak şöyle bağırıyordu:
- Ötüken'in erleri ok atacaklar. Gök Türk Kağanına
bakan bunca budunların sayılı erleri ok atacaklar. Gök
Türk erleri; Tölis, Tarduş çerileri, Dokuz Oğuz yiğitleri,
Karluk bahadırları, Kızgızlar, Bayırkular, Kurı-kanlar,
Basmıllar, Kıtaylar, Tatarlar, Oğuz Tatarlar; bütün te­
ginler, şadlar, yabgular, ilteberler, beğler, buyruklar, tar­
kanlar, çeriler ok atacaklar! Kara Kağanın yüce konuğu
ünlü Çin beği, Şen-king de ok atacak! Herkes yerine gel• .1 . ..
sın
Aradan çok kısa bir zaman geçti. Koca alan binlerce
çeriler ve bahadırlarla dolmuştu. Ortalıkta bir uğultu
vardı. Kağanın otağı gene her zamanki gibi bu uğultudan
uzak duruyor, çevresinde hiçbir ses işitilmiyordu. Çerile­
rin toplanması bitince Kara Kağan, sağında katun ve
solunda konuk Çin beği Şen-king olduğu halde göründü.
O anda da her yer sustu, herkes yere diz vurdu. Biraz
sonra da beğler, kağanın soluna ve sağına dizildiler. Yer­
ler alındıktan sonra ulağın gür sesi ortalığı kapladı.
- Ulu Kağan, Ötüken'in erlerini deneşmeye çağırıyor!
Kolunun gücüne, gözünün keskinliğine güvenen, er
meydanına! . ..
Bugün ortadaki genişlik her günkünden daha büyük­
tü. Çeriler halkayı biraz daha geniş tutmuşlardı. Kağanın
oturduğu yerin sol açığında gez tahtası yükseliyor, üs­
tünde karaya boyanmış yuvarlaklar çok iyi seçiliyordu.
Bu yuvarlakların sayısı dörttü. İlk atıcılık bu dört yu­
varlağı da yukarıdan aşağı sıra ile vurmakla başlayacak,
beceremeyenler alandan çekileceklerdir.
Kağanın sağ açığında atıcılar buyruğun hemen ardınca
toplanmışlardı. Yalnız kağanın sol açığında, uzakta olan
seyirciler okların gez tahtasına nasıl düştüğünü göreme-

50

•

Bozkurtlann Ölümü

yeceklerdi. Ulak onlara bağıracaktı ama bu, gözle görmek
gibi tatlı olmayacaktı.
Türk türesince konuk kutlu olduğu için kağan bu
deneçlere girmeği dilemiş olan Şen�king'e ilk oku atması
için buyur etti. Çinli beğ yerinden kalktı. Kendisine yol
açan bahadırların arasından yürüyerek meydana çıktı.
Salınışında bir yelteniş, koluna ve nişancılığına güvenen
bir övünme vardı. Yerine varınca durdu. Bir çerinin uzat­
tığı yayla oku aldı. Okunu yerleştirip yayı gererek gezle­
di. Ortalıkta çıt yoktu. Vınlayarak kayan okun sesini en
uzaklarda kalmış olanlar bile işitiyordu. Birinci ok tahta­
ya vardı. Fakat en üstteki yuvarlağı bulmadı. Onun biraz
açığına saplandı, kaldı. Ulak, okun yuvarlaktan dört par­
mak açığa saplandığını haykırırken sanki ortalık biraz
daha sessizleşti. Gözler ikinci okun yola çıkmasını kolla­
dı. Şen-king aldırış etmiyordu. Bu hal ona pek tabii gö­
rünmüştü, ikinci olarak çerinin uzattığı oku aldı. Yayına
yerleştirip fırlattı. Ok gene tahtaya, fakat ikinci yuvarlağa
değil, üçüncüye saplandı. Ortalıkta gene çıt yoktu. Yalnız
Çin beği biraz sararmıştı. Üçüncü ok birinci yuvarlağın,
bir karış yukarısına değdi. O ana değin, kıpırdamayan,
soluk almayan, erlerin arasında gene ses çıkarmadan
olanları gözleyen Kür Şad yerinden fırladı. Kağanın önü­
ne dinelerek sordu:
- Çinli konuk bizimle niçin eğleniyor?
Katun'un önünde sorulan bu soruya kağanın yerinde
bir cevap vermesi gerekti. Fakat o, daha ağzını açmadan
çeriler arasında bir kahkahadır koptu. Hele arka ta­
raflarda erler dalgalanıyor ve uğultu artıyordu. Kür Şad
hızla döndü. Fakat durumu görünce onun da dudaklarına
belli belirsiz bir gülümseme yayıldı. Kağan'a baktı. O da
galiba yavaşça gülümsüyordu.
Çerilerin böyle taşmasına se):>ep Onbaşı Sançar ol­
muştu. Genç onbaşının güldüğü hemen hemen yılda bir

Bozkurtların Ölümü

•

51

kere, o da hiç umulmadık haller karşısında görülürdü.
Onbaşının heybetli yüzü daima asık, düşünceli durur, er­
lerinden ve pusatlanndan başka şeyler onu ilgilendirmez­
di. Bugün de gene asık yüzle alana yanaştı. Geride kalmış
olduğu için atından inmeyerek bekledi. Şen-king'in çıkışı­
m ve yayını germesini yüreği titreyerek seyretti. Acaba
bu yabancı kişi ne denli usta nişancı idi? Onbaşı Sançar
bunu öğrenmeyi pek istiyordu. Birinci okun amacını
bulamaması onbaşının durumunu hiç değiştirmedi. Yal­
nız göğsünün içindeki kuşkunun azaldığını gösteren
geniş bir soluk aldı. İkinci, üçüncü okların uçuşunu da
gözledi. Fakat, Kür Şad bu acemiliği alay sanıp da kağana
sorarken atılan dördüncü ok, gidip de gez tahtasının
dışından geçerek bir Türk çerisinin börkünü havaya uçu­
runca onbaşı artık kendini salıverdi. Kahkahalarla bayıla­
cak, katılacak gibi gülüyor, atının üzerinden sola doğru
eğiliyordu. Çevresindekiler ve uzaktakiler bir an ona
şaşırmış gözlerle baktılar. Fakat az sonra Onbaşı San- ,
çar'ın kahkahasını bastıran birçok kahkahalar daha yük­
seldi. Koca alanı derin bir uğultu kapladı. Şen-king geri
döndü. Bu sefer saygı ile değil, fakat gülmeden katılma­
mak için ellerini böğürlerine basarak son derece eğilen
erlerin arasından geçerek yerine vardı. Oturdu. Katun,
uzun zamandır Türkler arasında yaşadığı için onların
nasıl atıcılar olduğunu biliyordu. Fakat gene kardeşinin
bu işi başaramamasına içerlemiş, dudaklarını ısırıyordu.
Arkadaşları tarafından uzaklaştırılan Sançar'ın sesi
duyulmaz olduktan sonra kargaşalık uzun sürmedi. Da­
vulun bir iki gümleyişinden spnra yükselen ulağın sesi
atışlara devam edileceğini bildirdi. Ortadaki erlerin sayısı
kırk kadar vardı. Ve kırk erin attığı 1 60 ok Şen-king'in
şaşkınlıktan açılan gözleri . önünde hiç şaşmadan gitti,
amacını buldu. Bu deneç elli adımdan yapılmıştı. Alan­
dan çekilen yalnız Çin beği olmuştu. Erler bu sefer yüzer

52

•

Bozkurtların Ölümü

adım gerileyerek aynı denemeyi yapmaya çağrıldılar.
Atışlar sessizlikle yapıldı. İsabetler gene fazlaydı. Fakat
bir kere bile amacı tutturamayan dışarda kalmaya mec­
bur olduğundan bu denemeden arta kalanların sayısı
ancak 22 idi. Bundan sonra sınama daha sıkı yapılmak
gerekti. İki er karşılıklı geçerek uzunca bir sopayı birer
ucundan tuttular. Bu sopanın ortasından bir ip sarkıtıl­
mıştı. İpin ucuna bir yumurta bağlanmıştı. Sopayı tutan
iki er onu biraz kıpırdatıyorlar, böylece de yumurta salla­
nıyordu. Denemeye girenler elli adımdan bu yumurtayı
vurmak zorunda idiler. Yumurta vuruldukça yenisi bağ­
lanıyordu. Şimdi Şen-king adeta yerinde duramaz olmuş­
tu. Yanında getirdiği, bu oyunları seyretmeleri için ken­
dilerine ön sıralarda yer verilmiş olan Çin subaylarının
yüzüne haklı olarak bakamıyor, çok sinirli görünüyordu.
Katun da aynı durumda idi. Hem onun, kardeşinin
yenilmesinden başka bir kederi daha vardı. İşbara Alp,
her fırsatta kendisine saygısızlık gösteren, Tunga Tegin'le
başabaş çarpışarak erliğini herkese bir daha tanıtan ve bu
yüzden binbaşı olan genç kahraman, şimdi atışlarda da
büyük bir ustalık göstererek yayını geriyor, okunu fır­
latıyordu. Fakat bu ok hiç şaşmadan istenilen yere gidi­
yor, saplandığı tahtayla birlikte her defasında katunun
yüreğini de deliyordu. Şen-king bir çocuk acemiliği gös­
terdiği zaman İşbara Alp herkes gibi gülmemiş, hatta
Kağan ve Kür Şad gibi dudaklarında bir gülümseme bile
belirmemişti. Yalnız gözlerinin ucu ile katuna bir bak­
mış, sonra ululukla başını çevirmişti. Bu katunu kızdır­
mış, köpürtmüştü. Ama bir yolunu beklemek gerekti.
Şimdi gözleriyle atıcıları kovalıyor, İşbara Alp sadağından
ne zaman bir ok çekse onun şaşması için Tanrı'ya yalva­
rıyordu. Fakat işte meydanda yalnız iki kişi kalmıştı:
Sallanmakta ve uzaklaşmakta olan yumurtaları aynı so-

Bozkurtların Ölümü

•

53

ğukkanlılık ve öğünmezlikle vuran Kür Şad ile İşbara

Alp ...

Erlerin ikisi de aynı ustalıkta olduğu için başka bir

deneme yapıldı. Bu defa da havaya atılan yumurtaları in­

meğe başlamadan önce vuracaklardı. Oklar vınladı. Yu­

murtalar beraberce delindi. İki yiğit de sanki bundan kı­

vanç duyuyorlardı. Birbirlerinin kazanmasını aynı yürek­

ten istek ile hoş görüyorlardı. En son, kenarları birer

arşın kadar görünen iki büyük tahta getirildi. Kür Şad ve

İşbara Alp ellişer okla bu tahtalara <(Türk» sözünü yaza­

caklardı. Yazıyı kim daha önce bitirirse birinci olarak o
kutlanacaktı. Kimsede ses yoktu. Çeriler artık soluklarını

bile tutmuş gibiydiler. Davulun gümleyen sesiyle birlikte

yarış başladı. İki yiğitin sadaklarından okları çekmeleri,

yaya yerleştirmeleri ve amacı gezleyip oku bırakmaları
okadar çabuklukla oluyordu

ki,

onların hareketlerini

birer birer takip etmek adeta mümkün değildi. Saniyeler

geçiyor, her iki tahtada da kelime şekillenmeye başlıyor,

fakat kimin kazanacağı bir türlü anlaşılamıyordu. Şen­

king artık oturamıyordu. Ayağa kalkmış, yumrukları
sıkılı, soluğu kesik, öylece bakıyordu. Çalık bulunduğu

yerden zeki gözlerinin keskin bakışlarını bir İşbara Alp'a,

bir Kür Şad'a, bir de Şen-king'e götürüyor, en heyecanlı

anlarda bile onun bu halini görünce gülmekten kendini

alamıyordu. Birden ortalığı keskin haykırışlar kapladı. İki

üç gündür süren şenliklerde her zamanı aynı sessizlikle

karşılayan ve yalnız içlerinden kutlayan çeriler, çok kısa

bir farkla üstün gelen Kür Şad'ı çılgınca alkışlıyor, <cyaşa»

diye haykırıyorlardı. Onun, İşbara Alp'a karşı da olsa üs­

tün gelmesi, Çuluk Kağan'ın öcünü alacak bir yiğitin ara­
larında yaşadığını gösteriyor ve yüreklerden gelen bu taş­

kın sevinci saklayamamalarına sebep oluyordu. Kür Şad'a

elini uzatan İşbara Alp'm gözlerinde de bir zafer parıltısı
vardı. O da sanki kendi kazanmış kadar sevinçli idi.

54 • Bozkurtların Ölümü
Ötüken'in, bu kendisine üst gelen keskin nişancısını,
yanık yüzünde ışıldayan sert bakışlarını yumuşatan bir
sevinç içinde kutluyor, kağanın buyruğuyla bir çerinin
koşup getirdiği kımız çamçağını ona kendi eliyle sunu­
yordu.

•
* *

Gün kararıyordu. Bütün yarışlar, koşular, oyunlar bit­
mişti. Şimdi söz ozanlarındı. Kara Ozan'la Çuçu karşılıklı
kopuz çalıp deyiş söyleyeceklerdi. Kağanın otağını çevle­
leyen halka daralmıştı: Önce Kara Ozan geldi. Kağanı se­
lamlayıp bağdaş kurdu. Arkasından Çuçu geldi. O da ka­
ğanı selamlayıp Kara Ozan'ın karşısına oturdu. Sonra ağır
ağır, yavaş yavaş kopuzlar inlemeye başladı. Bütün Türk
budunu saygılı bir sessizlik içinde dinliyordu. İlk deyişi
Kara Ozan söylüyordu:

Ötüken'in erleri
Bilir benim gücümü.
Kopuzumun mızrabı
Aratmaz kılıcımı.
Kara Ozan! Seninle
Aşık atan Çuçu mu?
Çuçu, bu meydan okuşuya hiç irkilmeden hemen ce­
vap verdi:

Seni böyle söyleten
Kımız mıdır, sücü mü?
Böyle yaman söylersen
Sende komam öcümü.

Bozkurtlann Ölümü

•

55

Deyişin kılıcımdan
Daha öldürücü mü?
Seni basan şaşkınlık
Ağu gibi acı mı?
Kara Ozan öfkelenir gibi oldu:
Ötüken erlerinin
Acunda çıkmaz eşi.
Ötüken'in kızlan
Gökte ayın on beşi.
Yürekleri kan eder
Gözlerinin ateşi.
O şaşkınlık dediğin
Çinli konuğun işi. . .
İçing Katun'dan Kara Ozan'ın sözlerini Çince olarak
dinleyen Şen-king iğnelenmiş gibi bir irkildi. Fakat kağa­
nın ve bütün Türklerin taş gibi sessizliğini görünce dur­
du. Katun da öfkelenmişti. İşte bir ozan yüce bir beğ olan
kendi kardeşiyle açıkça alay ediyordu. Kağana eğilerek:
- Bu bayağı kişinin yüce konuğu kınamasına göz yumacak mısın? dedi.
Kağan aynı taş hareketsizliği içinde cevap verdi:
- Ozanların sözü kutludur, kesilemez.
Kara Kağan o kadar soğuk söylüyordu ki katun ileriye
gitmekten çekindi. Zaten şimdi Çuçu almış, bakalım ne­
ler söylüyordu:
Çinli beğin attığı
Boşa gittiyse nola?
Çinli bu . . . Sağa atsa
Ok gider, düşer sola.

56

•

Bozkurtların Ölümü

Neylesin, Ulu Tann
Güç vermeyince kola.
Kavuşsun Kara Kağan
Kür Şad gibi oğula. . .

Kür Şad'ın adı geçince budun arasında bir çalkalanma
oldu. Çinli beğ ise üzerine yağdırılan bu kınamaların
altında kendinden geçmiş gibi idi. İçing Kacun bu deyiş­
leri Çinceye çevirerek kendisine anlattıkça kuduruyordu.
O denli köpürmüştü ki istemeyerek kılıcına el attı. Kara
Ozan onun elini kılıcına attığını görmüştü. Şimdi ko­
puzla cevap veriyordu:
Kılıcına el atma,
Şimdi deyiş çağıdır.
Ortalıkta dolaşan
Ak kımız çamçağıdır.
Yad elde oturanlar
Bil ki yurt kaçağıdır.
Senin kılıç dediğin
Türkün oyuncağıdır.

Çinli beğe yılgınlık gelmişti. Katun öçlü gözlerle ba­
kıyordu. Fakat onlara aldıran yoktu. Şimdi söz gene Çu­
çu'ya gelmişti:
Ötüken kızlarının
Gözleri gönül yarar.
Onlan gündüz güneş,
Geceleyin ay sarar.
Çinli meydan okursa
Bunda şaşacak ne var?

Bozkurtların Ölümü

•

57

Keçi esrik olunca
Dövüşmeye kurt arar.

Çinli beğ, içine baygınlık geldiğini anlıyor, fakat ye­
rinden kıpırdamıyordu. Gece olmuştu. Artık İçing Katun
da kendisine dilmaçlık etmediği için söylenenleri anla­
mıyordu. Fakat her sözde kınandığını sanıyor, içi öç duy­
gularıyla dolup taşıyordu. Halbuki şimdi Kara Ozan'la
Çuçu karşılıklı Kür Şad'ı övüyorlardı. Biri bir dörtlük
söylüyor, öteki başka bir dörtlükle buna cevap veriyordu:
Ötükende arslanlar var.
Kür Şad onlann biridir.
Çok yiğitler vardır ama
Kür Şad erlerin eridir.
Kür Şad'ı doğuran ana,
Ne emzirmiş acap ona?
Erlik, ululuktan yana
Tamu Kür Şad'dan geridir. 2 1
Acunda var nice çeri
Kimi üstün, kimi geri.
Kür Şad adlı Gök Türk eri
Anadan doğma çeridir.
Kılıcı yıldırım çeler,
Attığı ok demir deler,
Ölüm gelse Kür Şad güler
On sekiz yıldan beridir.

21

Bu iki dörtlük Mengüç Atsız'a Yoldaş'ın •Kür Şad» deyişinden alın­
mıştır. Yalnız ilk mısra biraz değiştirilmiştir.

58

•

Bozkurtlann Ölümü

Yiğitlikte en ileri,
Kalacak on bin yıl diri.
Gök Türklerin gönülleri
Şimdi Kür Şad'ın yeridir.
Davullar eğlencenin bittiğini bildiriyordu. Herkes yer­
li yerine gidiyor, çadırlarına giriyorlardı. Şen-king ve
katun öfkeyle düşünüyor gibiydiler. Çin beği ablasının
yanına sokularak Çince:
- Onlara göstereceğim. Bir Çin beği ile eğlenmenin ne
demek olduğunu anlayacaklar! dedi.
Katun albız22 gibi gülümsedi:
- Tez canlı olma! Her işin çağı vardır! diye karşılık
verdi.
Sonra Çin beği üç subayı ile birlikte kendilerine ay­
rılan çadırlara yöneldi.

• •

Geceleyin Kür Şad'ın çadırının kapısı açılarak Tulu
Han girdi:
- Kür Şad, dedi. Yarın çok erkenden yola çıkacağım.
Kağan Tatarlarla Tunguzları idare etmenin güç olduğunu
söyledi. Çok çabuk varmam gerek. Bana bir diyeceğin var
mı?
Kür Şad ayağa kalktı. Yavaş yavaş Tulu Han'a doğru­
yürüdü:
- Benim sana bir diyeceğim yok. Senin bana diyeceğin
var mı?
Tulu Han solgun yüzüne başka bir anlam veren göz­
leriyle Kür Şad'a derin derin bakıyordu. Yüreğinde bir sı­
zı olduğu belliydi. Yavaş yavaş şunları söyledi:
22

Alim::

Şeytan.

Bozkurtların ÖIUml.I

•

59

- Çinli Katun, kağanı kendisine uydurmasın diye kor­
kuyorum. Çinli beğ de geldikten sonra kağanı kandırıp
aldamaya23 uğraşacaklardır. Eçim Kağan umduğum kadar
uslu çıkmadı. Sana şunu demek isterim ki yurdumuı:daki
bütün Çinlilere göz kulak ol.
Kür Şad irkildi:
- Ben bütün Çinlilerin çaşıt24 olduğunu bilirim. Bana
güven! i in olursa tezden ulak göndermeyi unutma.

Ş

İki kardeş kıvılcımlı gözlerle bakıştılar. Daha söylen­
memiş bazı sözleri var gibiydi. Sonra Tulu Han birden­
bire:
- Hoşça kal, ben gidiyorum ! diyerek döndü.
Kür Şad:
- Yolu�. uğurun açık olsun! diye karşılık verdi .

23

Aldanııık:

İjfal

24 Çaşıt: Casus.

etmek

Tüng Yabgu Kağan'ın Elçileri

üz gelmişti. Türk Ellerinin yaman güzü Çin beği
GŞen-king'i bayağı sayrı etmişti. Bu Türk ülkesini
hem beğeniyor, hem de yadırgıyordu. Burada açık ve
temiz birhava, insanı sağlamlaştıran kımız ve gürbüz,
sağlam kızlar olduğu için Türk Ellerini seviyordu. Fakat
güneşininkeskin, soğuğunun sert, kişilerinin çetin ve
kızlarının sarp olmasını hiç beğenmiyordu. Şimdi Çin'de
olsaydı, hoşuna giden bir kızı çoktan elde etmiş olurdu.
Halbuki kendisi ünlü bir beğ olduğu halde burada her­
hangi bir kızı elde etmek şöyle dursun, onunla arkadaşlık
bile edememişti.
Şen-king'in yaman bir iç sıkıntısı vardı. Bunu gider­
mek için her gün, yoldaşları olan üç Çin subayını çağırı­
yor, onlarla konuşuyor, kumar oynuyor, kımız yahut sü­
cü içiyordu. Bugün ise artık hiçbir şey kendisini eğlen­
dirmez olmuştu. Çin subaylarından birisi Şen-king'e bir
teklifte bulundu:
- Acaba beğimiz atla bir gezinti yapsalar, Ötüken'in
güzelliğini görseler içlerinin sıkıntısı geçmez mi?
- Yaban güzelliklerini ne yapayım? Bana Ötüken'de
güzel saray, güzel kumaş, güzel kadın gösterebilir misin?
Çin subayı kötü kötü güldü:

Bozkurtların Ölümü

•

61

- Beğimizi aldatmış olmamak için kesin bir söz et­
meyim, ama belki güzel kadınlar, hatta genç kızlar gör­
memiz kabil olur.
- Güzel kızları ben de her gün senin kadar görüyorum
ama görmekten bir şey çıkmıyor ki. ..
Şen-king'in öfkeli konuşması üzerine karşısındaki
sustu. Şen-king bir ara düşündü. Sonra birdenbire sordu:
- Yoksa senin bildiğin bir nesne mi var?
- Ben çok nesne bilmiyorum. Yalnız buradan epey
ilerde, Orkun ırmağına varınca orada güzel bir koru var.
Türkler orada kısrak besliyorlar. Her gün oraya birçok
genç Türk kızları gidip kımız yapıyorlar.
- Bu kızların yanında erkek bulunmuyor mu?
- Hayır!
- Tuhaf şey! Çin'de olsa genç kız evinin kapısından dışarı adım atamaz. Bu Türk kızları korkmuyorlar mı?
Şen-king durmadan sücü içiyordu. Bu Türk sücüsü de
hiç Çin'dekine benzemiyordu. Şimdi acunu güzel ve se­
vimli bulmaya başlamıştı. Yoldaşının teklifi de hiç yaba­
na atılır gibi değildi. Bir sağrak25 sücü daha içtikten sonra
arkadaşlarına:
- Haydi, şöyle bir at gezintisi yapalım, dedi.
Biraz sonra dön Çinli yola çıkmış, Orkun ırmağı kıyı­
sında kızların kımız yaptıkları yere doğru gidiyorlardı.
Şen-king'in esrikliği aşırı derecedeydi. Çin subaylarına
gevezelik etmeye başlamıştı:
- Çin'de gene Sui'ler başa geçse ben bilirim yapacağı­
mı... İçing Katun boyuna Kara Kağan'ı kışkınıyor. Önü­
müzdeki yazda Çin'e akın edilecek. Tang'lar düşürülecek.
O zaman belki de ben Çin kağanı olacağım. Hepinizi
birer başbuğ yaparım. Sonra gelir, burasını da alırız!...
·

25 Sağrak: Kadeh, bardak.

62

•

Bozkurtlann Ölümü

Bu son sözler üzerine üç Çin subayı sıçrayarak arkala­
rına, yanlarına baktılar. Açık bozkırda gidiyorlardı ama
birisi duyacak diye ödleri patlamıştı. Bununla beraber bu
inanmadıkları sözleri dinlemek bile pek hoşlarına gidi­
yordu.
Böylece epey gittiler. Soğuk, Şen-king'in esrikliğini
geçirmişti. Artık istedikleri yere varmışlardı.

Burada

güzel bir koru, yanında küçük mağaralar vardı. Bu mağa­
ralar kara, kışa, yağmura karşı sığınaklık ediyordu. Bura­
larda birçok Türk kızları çalışıp duruyordu. Kısrakların
arasıra kişnemelerinden başka bir ses duyulmuyordu.
Buraya yaklaşırken Şen-king arkadaşlarına dönüp:
- Hele hele bakın, dedi. Şu kızların hepsinde de yayla
sadak var. Bir de kılıçları olsa çeri olup çıkacaklar. Ne
dersin Van-zin-şan? Sen bu kızların böyle savaşçı olduk­
larını da biliyor mu idin?
Van-zin-şan, Çin beğine burasını sağlık veren Çin su­
bayı idi. Bu soruya şöyle cevap verdi:
- Biliyordum beğimiz. Hem de buyurduğunuz gibi kılıçları yoksa da yarım kılıç demek olan bıçakları var.
Şen-king'in gözleri şaşkınlıkla açıldı:
- Doğru be! Böyle bir çeriye başbuğ olmak isterdim.
Çinliler böyle konuşa konuşa kızların yanına yaklaştılar. Van-zin-şan Çin beğine yaklaşarak. şöyle dedi:
- Beğimiz şu ilerde, üç doru kısrağın yanındaki kızı
görüyorlar mı? Buradaki kızların en güzeli odur. Şimdi­
yedek bir defa bile güldüğünü görmedim.
- Zaten bu Türk kızları gülmek nedir bilmiyorlar ki ...
- Hatta erkekleri de . . .
Fakat Van-zin-şan sözünü bitiremedi. Çünkü Ötü­
ken'e geldiklerinin enesi gününde ok atılırken Türklerin
Şen-king'e nasıl güldükleri aklına gelmişti.
Şen-king, atını yavaş yavaş o güzel kızın yanına sürdü.
Kendine çekidüzen vererek kıza:

Bozkurtlann Ölümü

•

63

- Bana biraz kımız verir misin? dedi.
Kız başını kaldırıp Şen-king'in yüzüne baktı. Çin beği
az kalsın atından düşecekti. Bütün dirliğince böyle güze!
bir kız görmemişti. Çekik yeşil gözleri ışık gibi parlıyor,
yüzünden esenlik ve kan fışkırıyordu. Boylu boslu kızdı.
Uzun kumral saçları iki örgü halinde börkünün altından
beline doğru uzanıyordu. Ayaklarında çizmeler vardı.
Kemerinde uzun bir bıçak sallanıyor, kızıl elbisesi ona
korkunç bir güzellik veriyordu. Şen-king kendisini topar­
layarak gene sordu:
- Bana biraz kımız verir misin?
Kız hiç söz etmeden Şen-king'e bakıyordu. Öteki kız­
lar ise başlarını bile kaldırmamışlar, işleriyle uğraşıyor­
lardı. Van-zin-şan Çin beğine yaklaşarak:
- Beğimiz Çince söylediğiniz için kız anlamıyor, deçli.
Şen-king bu kızın alırJ!lı güzelliği karşısında o kadar
kendinden geçmişti ki, Türkçeyi, Çinceyi ayın edecek
durumda değildi. Van-zin-şan'ın kendisini uyarması üze­
rine iki üç ayda öğrendiği yarım yamalak Türkçe ile yeni­
den kıza sordu:
- Bana biraz kımız verir misin?
Kız gene cevap vermedi. Yalnız dolu bir çamçağı Çin
beğine sundu. Şen-king nedense bu kımızın tadını pek
güzel bulmuştu. İçtikten sonra çamçağı geri verirken üç
arkadaşını göstererek:
- Bunlara da verir misin? dedi.
Kız gene hiç söz etmeden üç Çinliye birer çamçak kı­
mız uzattı. Şen-king başarısından kıvanç duyuyordu.
Kesesini çıkanarak kıza bir Çin altını uzattı:
- Al bakalım, bu kadarı yeter mi? diye sordu.
Kız parayı almadı:
- Ben kımızı satmadım, dedi.
- Ya ne diye verdin?
- İstediğin için verdim.

64

•

Bozkurtların Ölümü

- Benim kim olduğumu biliyor musun?
- İçing Katun'un kardeşi olacaksın . .
- Nereden anladın?
- Ötüken'deki Çinliler Türkçe bilir. Sen daha öğrenememişsin.
- Peki! Siz burada korkmuyor musunuz?
- Kimden korkacakmışız?
Çin beği, güzel kızın her sorulana sıkılmadan cevap
verdiğini görünce umutlanmıştı. Artık yıhşmanın çağı
geldiğine hü �etti ve kızın gözlerinin içine bakarak sırıttı:
- Kimden korkacaksınız? Mesela benden.
- Çinliden korkulur mu?
Çin beği, kızın sıkılıp kızarmasını beklerken onun taş
gibi karşılık verdiğini görünce hopladı. Fakat bozulduğu­
nu belli etmek istemeyerek gene sordu:
- Öyleyse neden böyle pusatlı geziyorsunuz?
- Yolda bir hayvan saldırırsa korunmak için.
Şen-king sustu. Kızmıştı. Çok kötü şeyler düşünüyor­
du. Fakat tam bu sırada ta karşıdan tümseğin ardından
bir atlı çıktı, arkasından bir daha çıktı. Derken atlılar
çoğaldı. Biraz sonra 200 kadar atlı kızların ve Çinlilerin
olduğu yere doğru at sürdüler. Çinliler şaşırmışlardı.
Kızlardan bir takımı bunlara daldı, bir takımı ise başları­
nı bile kaldırmamışlar, işleri güçleriyle uğraşıyorlardı.
Bunlar giyimli, pusatlı Türk atlıları idi. Öndeki atlı dolu­
dizgin sürerek kızların olduğu yere yaklaşıp bağırdı:
- Kızlar! Batı Kağanı Tüng Yabgu Kağan'ın elçisi Kül
Er Tekin'e yol gösterecek kimse yok mu?
Bu sözler üzerine bütün kızlar başlarını kaldırdılar,
hepsi birden Çin beğinin karşısındaki güzel kıza baktılar.
Güzel kız, atlıya doğru gitti:
- Sizi Kara Kağan'ın otağına götüreceğim, dedi.
Sonra bir kıza seslendi:

Bozkurtların Ölümü

•

65

Gün Yaruk! Kısraklara sen bakıver!
Bunu söylerken atına bindi. Bu sırada atlılar da ye­
tişmişlerdi. Önlerinde Kül Er Tegin olduğu anlaşılan bir
beğ duruyordu. Zırhlı giyimler giymişti. Yanındaki çeri­
nin çoğu da öyle idi. Bu yiğitlerin arasında hiç Türke
benzemeyen uzun sakallılar da vardı. Güzel kız <cHaydi
gidelim11 diyerek atını dörtnala sürdü. Elçi heyeti de
onun ardından gitti. Şen-king bakakalmıştı:
- Van-zin-şan! Bu kız kırk yıllık binici gibi ata biniyor,
edi.
-Evet beğimiz. Türkler at üzerinde doğup at üzerinde
ölüyorlar. Onun için ata binmek onlara yürümekten ko­
lay geliyor.
Şen-king'in canı sıkılmıştı. Kendisine en yakın olan
bir kıza yaklaşarak sordu:
- Bu giden kız kimdir?
- İşbara Alp'ın büyük kızıdır.
- Adı ne?
- Almıla!
- Neden elçileri o götürdü?
- İçimizde en arı soylu odur.
Şen-king daha beklemedi. Atını sürerek geldiği yere
doğru gitmeye başladı. Çin subayları ses çıkarmadan
izinden gidiyorlardı.
Geceye doğru, Batı Kağanı'ndan elçi geldiğini duyma­
yan kalmamıştı. Kara Kağan'ın buyruğu ile elçiler ve on­
larla birlikte gelenler konuk otağlarına yerleştirilmişlerdi.
O gece bütün Ötükenliler hep Kül Er Tegin'i konuşuyor­
lardı. Sebebini anlamamakla beraber, herkes bu elçilerin
geldiğine seviniyordu. Yamtar pek kavrayamadığı bu işler
üzerinde biraz bilgi edinmek için gene arkadaşı Pars'a
koşmuştu. Acun işlerini daha iyi bilen Onbaşı Pars, her
zaman Yamtar'ın güçlüklerini çözer, anlayamadığı şeyleri
anlatırdı. Onbaşı Yamtar'ın ilk sorusu şu oldu:
-

·

66

•

Bozkurtların Öl ümü

- Batı Kağanı mı daha ulu, yoksa Kara Kağan mı?
- İkisi de denktir.

- İkisi de denk nice olur? Bir Türkelinde iki denk ka-

ğan olur mu? İki kağan olunca biri ötekinin buyruğunda
demektir.

- On yıl öncesine değin Türkelinde bir büyük kağan

vardı. O zaman küçük kağanlar büyüklerini tanırlardı.

On iki yıldan beri Ötüken'de de ayrı bir kağan var. Artık
iki kağan birbirini tanımıyor.

- Ne dedin? On iki yıldır, Ötüken'de de ayrı kağan mı

var? Eskiden Ötüken Kağanları Batı Kağanlarının buyru­

ğunda mı idi?
- Evet!

Onbaşı Yamtar sustu. Düşünmeye başladı. O şimdiye

kadar böyle şeyleri hiç düşünmemişti. Şimdi hatırlıyor­

du: 1 2 yıl önce babası bir gece konukları ile uzun uzun

konuşmuş, iki kağandan, bunun yanlışlığından, kötülü­

ğünden bahsetmişti. Yamtar ozaman 1 O yaşlarında bir

çocuktu. Bu işi şimdi anlamaya başlıyordu. Peki öyleyse

Batı Kağanı'ndan niçin elçi gelmişti? Yamtar bunu da

anlamak için arkadaşına sordu:

- Öyleyse Batı Kağanı niçin elçi gönderdi dersin?

- Batı Kağanı Tüng Yabgu Kağan'ın uslu, bilgili, dü-

şünceli kişi olduğunu söylüyorlar. Türkelinin ikiye bö­
lünmesinin doğurduğu kötülükleri anlamış olacaktır.

Belki birleşmek için elçi göndermiştir.

- İki kağan nasıl birleşir? Biri ötekinin buyruğuna

girmek gerek. Bunu hangisi ister?

- Birbirinin buyruğuna girmeden de birleşebilirler.

Birbirine yağılık etmezler, akınları birlikte yaparlarsa

hem onlar kazanır, hem de biz kazanırız. Bu Çinliler it

sürüsü gibi çokluk budun! Öldürmekle bitmiyorlar. Do­

kuz ordularını yensek onuncusunu da çıkarıyorlar. On­

lardan on öldürüp bir ölsek bile gene biz daha çabuk

Bozkurtların Ölümü

•

67

tükeniriz. Tüng Yabgu çerisi de bizimle birlik gelse işler
başkalaşır.
*
* "'

Ertesi günü Kül Er Tegin öteki elçilerle birlikte Kara
Kağan tarafından kabul olundu. Kara Kağan, sağında
katun olduğu halde tahtında oturmuştu. Solunda Kür
Şad, Tunga Tegin ve başka beğler vardı. Sağında daha
küçük beğler bulunuyordu. Şen-king de bunların arasın­
da idi. Davullarla borular selam havası çaldıktan sonra
Kül Er Tegin, ardında dört beğ daha olduğu halde Kara
Kağan'ın karşısına geldi. Elçiler hep birden kağanı selam­
ladıktan sonra Kül Er Tegin söze başladı:
- On Ok16 Kağanı Tüng Yabgu Kağan'ın baş elçisi Kül
Er Tegin'im! Yüce Kağan'a Kağanımın selamını, bitiğini
ve hediyelerini getirdim. Tüng Yabgu Kağan, Kara Ka­
ğan'ın sağ, esen olmasını diliyor. Çerilerin keskin kılıçlı,
katı yaylı, demir yürekli olmaları için Gök Tanrı'ya yalva­
rıyor.
Sonra ilerleyerek Kara Kağan'a Tüng Yabgu Kağan'ın
bitiğini uzattı. Bu bitig,27 ipekten işlemeli bir torbaya
sarılmış, büyük ve kalın bir kağıttı. Bitiği verince arka­
sında duran dört kişiye döndü. Bir işaret verdi. Bu dört
beğden önce biri ilerledi. Yere diz vurarak kağanı selam­
ladıktan sonra elinde taşıdığı, deriden yapılmış büyücek
bir kutuyu kağanın önüne koydu:

26

«Ok• kabile anlamına da gelir. Batı Türkleri on kabile olduğu için
bunlara •On Ok» da denirdi.
27 Bitig: Yazı, mektup.

68

•

Bozkurtların Ölümü

- Ben Türgiş beği Oğulçak Buğra Beğim! Tüng Yabgu
Kağan'ın ikinci elçisiyim. Bunları kağanımız, yüce Kara
Kağan'a yolJadı, dedi.
Deriden yapma kutunun içi altın dolu idi. Oğulçak
Buğra yerine dönünce ikinci beğ ilerleyip Kağan'ı selam­
ladı:
- Ben Oğuz beği Kül Erkin'im. Tüng Yabgu Kağan'ın
üçüncü elçisiyim. Bunu Tüng Yabgu Kağan sana yolladı.
Savaşta uğurunun açık olmasını diledi, dedi; Kül Erkin,
elinde çok güzel ve değerli bir kılıç tutuyordu.
Üçüncü beğin sol kolunda kızıl gözlü bir ak doğan
vardı. Kağan'a doğru ilerleyip selamladı:
- Ben Binbaşı Alp Kutluğ'um! Tüng Yabgu Kağan'ın
dördüncü elçisiyim. Bu ak doğanı Tüng Yabgu Kağan
sana, yolladı. Bu, yeryüzünde az bulunur pek soy bir do­
ğandır. Kartallarla dövüşür. Pençesinden kuş kurtulmaz.
Ok gibi uçar. Tüng Yabgu Kağan, bu doğan, kuşları nasıl
tutuyorsa, senin de yağılarını öylece tutmanı diledi, dedi.
Dördüncü beğin elinde altın kakmalı bir eyer takımı
vardı. Kara Kağan'a şunları söyledi:
- Ben Binbaşı Alp Kutluğ'um! Tüng Yabgu Kağan be­
şinci elçisiyim. Kağanımızın sana gönderdiği dokuz bi­
devi at28 uşaklarımızdadır. Bu eyeri Tüng Yabgu Kağan
sana yolladı. Bu eyerin koşulduğu at ile yapacağın akın­
larda sonsuz ulcalar29, mallar almanı diledi, dedi.
Kara Kağan'ın erleri buyruk üzerine hediyeleri ve ak
doğanı aldılar. Sonra Kağan, baş elçi Kül Er Tegin'e şun­
ları söyledi:
- Yüce kardeşim Tüng Yabgu Kağan'ın beni unutma­
masından çok kıvandım. Hele gönderdiği eşsiz hediyeler­
le beni yarlıgamasına pek sevindim. Onun keskin uslu,
28 Bidevi at: Bir nevi hızlı, soy at.
29

Ulca: Ganimet.

Bozkurtların Ölümü

•

69

yüksek bilgili, katı kollu, sert kılıçlı kağan olduğunu işiti­
yorum. Ben de onun gibi olmak isterim. Bozkurt ailesi­
nin oğullan olduğumuzdan aramızda ayrılık, aykırılık
yoktur. Seni de Kül Er Tegin, kendi erlerimden, teginle­
rimden ayn tutmuyorum... Siz hepiniz burada benim öz
beğlerim, çerilerim ne ise osunuz. Tüng Yabgu Kağan'ın
bitiğini okuduktan sonra sizinle gene görüşeceğim. Şim­
dilik çadırlarınızda dinlenin. İstediğiniz bir şey olursa
Tunga Tegin'le Binbaşı İşbara Alp'a söyleyin. Onlar her
dilediğinizi yerine getireceklerdir.
Kara Kağan ayağa kalkınca budun tarafından selam­
landı. Elçiler çekildiler.
Kara Kağan öz çadırına çekilip yalnız kalınca Tüng
Yabgu Kağan'm bitiğini açtı. Bitig şöyle idi:
«Ben, Tüng Yabgu Kağan, bunu Kara Kağan'a yazdım. Senin
sağ, esen olmanı Tanrı' dan dilerim. Bir gövdede bir can, bir başta
bir beyin olduğu gibi bir el'de de bir kağan olur. Biz, Türkeli'nde
iki kağan olduğumuz için Türklerimiz yoksul kalıyor, azalıyor. Bir
el'de baş çoğalırsa budun azalır. Eskiden Türkeli'nde bir kağan
varken işler yolunda idi. Yüıütülen çeri ile ülkeye mal, davar getiri­
liyordu. Şimdi Türk, ikiye ayrıldı. Birbirinden kuşkulanıyor. Seninle
ikimiz dış yağılarımıza karşı bileşirsek budun da kazanır, biz de
güçleniriz. Baş-elçim Kül Er Tegin ile sana beş bin altın, yüce de­
demiz İstemi Kağan tarafından Acemlerden alınmış değerli bir kılıç,
bir ak doğan, bir eyer takımı, dokuz da bidevi at gönderiyorum.»

Kara Kağan, bitiği okuyunca çadırda gezinmeğe baş­
ladı. Çok düşünceli olduğu yQzünden belli idi. Kağan
olalı-beri Türklerin gönlünü kazanamamıştı.

Budunu

biraz bay30 kılmak, karnını doyurmak gerekti. Acaba şim­
di bu fırsat ele giriyor mu idi? Kağan bunu düşünüyor,
30 Bay: Zengin. Bayımak: Zengin olmak.

70

•

Bozkurtların Ölümü

bir türlü karar veremiyordu. Kineşmekten31 başka yol
yoktu. Kapıyı açtı, nöbetçi beğlerin birine buyruklar vere­
rek katunun otağına doğru yürüdü.
Katun zaten Kara Kağan'ı bekliyordu. Batı Kağanı'nın
neler yazdığını merakla öğrenmek istiyordu. Az konuşan
sert kağana doğrudan doğruya soru sormakla bir şey
öğrenilmeyeceğini bildiği için kurnazlıkla söze başlamak
gerektiğini anlıyordu. Kağanın asık yüzünü görünce sor­
du:
- Kara Kağan! Canını sıkacak bir şey mi oldu?
- Hayır!
- Düşünceli duruyorsun. Batı Kağanı kötü şeyler mi
yazmış?
- Hayır!
- Ona cevap verecek misin?
- Evet!
- Seninle birleşmek ini istiyor?
- Evet!
- Birleşecek misin?
- Bunu kurultayda konuşacağız.
İçing Katun, Kağanın gözüktüğü kadar öfkeli olmadı­
ğını anlamıştı. Kendisine daha birçok şeyler sormanın
çağı idi:
- Kağan, senin bana bir adağın vardı.
- Nedir?
- Çin'e akın edip Tang'ları düşürecek, benim ailemi
Çin kağanı yapacaktın.
- Bundan caymış değilim.
- Ne zaman yapacaksın?
- Çağı gelince ...
- Bu çağ ne zaman gelecek?

31

Kineşmek: Meşveret etmek, müzakere etmek. Kineş: meşveret, şOra.

Bozkurtların Ölümü
-

•

71

Geldi gibi. Batı Kağanı ile uzlaşıp o yandan kuşku-

suz olursak Çin'e saldıracağız.
- Tang'ları devirecek misin?
- Bu iş okadar kolay değildir.
- Neden?
- Çok kan dökmek ister.
- Kan' dökmekten çekiniyor musun?
- Çinli kanı dökmekten çekinmiyorum. Ancak bu dökülecek kan yalnız Çinli kanı olmadığı için çekiniyorum.
İçing Karun işin sarpa sardığını görüyordu. Kağanı
kışkırtmak için şöyle dedi:
- Bir Türk kağanı, Türklerin savaşta akacak kanını dü­
şünür mü?
- Yurt korumak için olursa düşünmez. Asığsız32 işler
için olursa düşünür.
- Benim ailemin Çin'de kağan olmasını asığsız mı bu­
luyorsun? Yanılıyorsun yüce kağan ! Benim ailem Çin'de
kağan olursa bir kere Çin'den toprak alacaksınız. Sonra
Çin şehirlerinde Türkler ticaret yapacaklar. Sonra da Çin
her yıl sana buğday, darı, kumaş yollayacaktır.
- Sizin vereceğiniz kadar toprağı biz öz kılıcımız ile de
alabiliriz. Ticaret ise bize bir şey kazandırmıyor. Ne za­
man alışveriş olsa Çinliler Türkleri kandırıp aldatıyorlar.
Onlar için bu işin olmaması olmasından yeğdir. Azıkla
kumaşa gelince; bunu biz zaten, her akında Çin'den gü­
cümüzle alıyoruz. Savaşta dilek, buduna kazanç getir­
mektir. Kazanç olmayan yerde Türk budununun kanı
akmamalıdır.
- Öyle ise bütün Çin'i alıp bu servetin hepsine birden
konmak daha iyi değil mi?
- Biz bütün Çin'i alamayız.

32 Asığsız:

Faydasız, menfaatsiz . .

72

•

Bozkurtların Ölümü

- Neden alamazsınız? Çerileriniz bu denli korkmaz,
yılmaz kişilerken, attıkları ok şaşmazken, atları yıldırım
gibi koşarken siz niçin Çin'i alamayasınız?
Kara Kağan sert bir kıpırdanışla katuna ba'ktı. Sesini
biraz daha yükselterek sordu:
- Çin'de ne kadar kişi vardır?
- 4.000 tümen.33

- Ya bizde kaç kişi var?
- Bilmiyorum.
- Ben sana diyivereyim: 200 tümen. Batı Kağanı'nda
da bir okadar kişi olduğunu saysak bütün Türkeli'nde
400 tümen kişi var demektir. Demek ki ben Batı Kağanı

ile birleşsem on Çinli'ye karşı ancak bir çeri çıkarabilece­
ğim. Halbuki Batı Kağanı bana çerisini veremez. Onun
yapacağı iş baria yağılık etmemektir. O yağılık etmeyince
ben de batı sınırlarındaki bütün çerimi gönül rahatlığı ile
oradan çekebilirim. Demek ki 20 Ç inliye karşı ben bir tek
çeri çıkarabileceğim. Bu kadar çeriyle Çin alınır mı? Alı­
nır, alınır ama meydan savaşında alınır. Çin'de; kaleler,
duvarlar olmasa Çin'in bir ucundan girip öte ucundan
çıkmak kolaydır. Fakat Çinliler yalnız meydan savaşı yap­
mıyorlar ki. Kalelere girip saklanıyorlar. Bir kaleye 1 000
kişi girince 1 0.000 kişiyi aylarca oyalıyor. Sonra, tutalım
ki Çin'i aldık. Sonu ne olacak? Çin'in her köyüne, şehrine
birkaç Türk çerisi koysam iki göbek sonra yeryüzünde
Türk kalmaz.
- Peki ama sen bana söz vermiştin.
- Ben sana Çin'e baskın yapmak için söz vermiştim.
Bu sözümü tutacağım!

33

Tümen: 10.000

Onbaşı Sançar

O

NBAŞI

Sançar tarlasını ekiyordu. Toprak ıslak olduğu

için kolayca kazmıştı. Yüzü, her zaman olduğu gibi,

asıktı. Bununla beraber Binbaşı İşbara Alp'ın onbaşıları
arasında en iyi hallisi o idi. Hiç kimsesi yoktu. Kimsesi
olmadığı için birkaç koyunuyla kısrağı kendisini bol bol
geçindiriyordu. Çadırında tek başına sessiz bir hayat sü­
rer, çok konuşmasını sevmediği için de bundan sıkılmaz­
dı. Onbaşı Kara Budak, onun dayısının oğlu idi. Koyunla­
rının yünlerini Kara Budak'ın anasına verir, o da bunu
eğirdikten sonra Sançar'a yetecek kadar kumaş yapar, ka­
lanını kendi alırdı.
Sançar az konuştuğu gibi az da yerdi. Yarntar onun bu
haline şaşar, Sançar'ın nasıl yaşadığına akıl erdiremezdi.
Onbaşı Sançar oldukça zengindi de. . .
Çadırında birçok kılıçlar, yaylar, bıçaklar, sadaklar du­
rurdu. Bunların bir kısmı babasından kalmış, bir kısmını
da kendisi savaşlarda ele geçirmişti. Şimdiye kadar başı
dara gelmediği için evinin eşyasından hiçbirini satmamış­
tı. Hele kürkleri okadar çoktu ki, belki Kara Kağan'da bile
bu kadar kürk yoktu .
Ama genç onbaşının kaygısızlığı bundan mJ ileri geli­
yordu? Hayır! Onun çadırında 20 kadar değerli kürk, al­
tın kakmalı bir kılıç, gümüşten bir çamçak, birçok değerli

74

•

Bozkurtların Ölümü

pusatlar olmasa da o gene böyle olacaktı . Onca on kılıçla
tek kılıç birdi.
Sançar arada bir kendi erlerini toplar, onlara savaş
idmanları yaptırırdı.
Bu idmanlarda da savaşta olduğu gibi, yalnız kuman­
da ederdi. Beğendiğini övüp beğenmediğine sövmezdi.
Onbaşının beğendiği nedir, hangi şeyi yadırgar, sevinir
mi, yerinir mi34, yüksünür mü35 bunlar belli olmazdı.
Bugün akşama kadar tarlası ile uğraşmıştı. İşini biti­
rip tarlaya şöyle. bir göz attı. Yarına pek az işi kalmıştı.
Dönecekti. Bu sırada Fu-lin göründü. Fu-lin Çinli bir
kadındı. Çin beğlerinden birinin kızı olduğunu herkese
söylerdi. Onun beğ kızı olduğunu Ötüken'de Sançar'dan
başka duymayan kalmamıştı. Kocası zengin bir Çin tüc­
carı idi. İşini okadar biliyordu ki bir akında çıplak denile­
cek bir durumda tutsak olup Ötüken'e geldiği halde bir­
kaç yılda burada da zengin olmuştu. Ötüken Türkleri
onun adını bilmezlerdi. Ona yalnızca Bay Çinli derlerdi.
Bay Çinli yalnız ticaretle Türkleri değil kumarla da Çinli­
leri soyuyordu. Türkler alışverişte yutulduklarını pek an­
lamıyorlardı ama kumarda yutulan Çinliler ona diş bili­
yorlardı. İşte Onbaşı Sançar işini gücünü bitirip de tarla­
sına baktığı sırada oraya yanaşan Fu-lin bu Bay Çinlinin
evdeşiydi. . .
Onbaşı Sançar'ın asık yüzü Çinlileri pek korkuttuğu
halde Fu-lin hiç çekinmeden yaklaştı. Gülerek:
- Kolay gelsin Onbaşı Sançar, ne yapıyorsun? dedi.
Toparlama bir sayışla günde on sözden çok konuşma­
yan Sançar yirmi yıllık hayatında şimdiye kadar bir Çinli­
ye bir tek söz etmiş değildi: Pek az olmakla beraber,
arasıra kendisine söz söyleyen yahut selam veren Çinlile-

3•
35

Yerinmek: Müteessir olmak.
Yüksünmek: Bir şeyi, bir işi zahmet saymak.

Bozkurtların Ölümü

•

75

re de karşılık vermezdi. Onun için Fu-lin'e aldırış etmedi.
Fakat kadın kolay kolay gideceğe benzemiyordu. Sözünü
tekrarladı:
- Kolay gelsin Onbaşı Sançar, ne yapıyorsun?
Sançar buna da cevap vermedi. Kadın, Sançar'ın ol­
dukça yakın komşularından olduğu için onun huyunu,
suyunu iyice biliyordu. Onbaşı «kolay gelsin» demesine
kızmış olmalıydı. Çünkü ona göre kolay olmayan iş yok­
tu. Bundan dolayı Fu-lin sözünü şöyle bir daha tekrarla­
dı:
- Onbaşı Sançar, ne yapıyorsun?
- Görmüyor musun? Tarlaya bakıyorum.
Bu sen cevap kadını sevindirdi. Çünkü ulsım bozul­
muştu. Sen de olsa cevap almıştı. Nihayet, Sançar'dan da
daha yumuşak bir karşılık bekleyemezdi ya.
Kadın bu sırada tarlaya girmişti. Kırıtarak yeni bir soru daha sordu:
- Tarlada ne var?
- Toprak, taş, otlar, solucanlar, bir de sen!
Fu-lin hiç oralı olmadı. Onbaşıya biraz daha yaklaştı:
- Sana bir şey söyleyeceğim.
- Söylemesen iyi olur.
- Neden?
- Çinli sözünden tiksinirim.
Kadın çok pişkin davranıyordu. Bu sözlerden alınmı­
yor, Onbaşı Sançar'a yaklaşıyor, sokuluyor, kırıtıp kan­
nış36 yapıyordu. Bu kadın bir Çin güzeli idi. İnce solgun
bir yüzü vardı. Güzel kokular sürünmüştü.
- Onbaşı Sançar! Sana olan sözüm önemlidir.
Onbaşı aldırmadı. Kadın gülümseyerek ta yanına ka­
dar sokuldu:

36 Kıınnış:

Cilve.

76

•

Bozkurtların ÖlümU

- Onbaşı Sançar! Sana çok önemli bir şey söyleyeceğim. Hiç ummadığın bir şey! . . .
Birdenbire Sançar'ın gözleri açıldı:
- Ne! . .. Yoksa benim erlerden biri attan mı düştü?
- Yok canım! Bunda ne var ki? Daha önemli bir şey.
- Kara Kağan mı öldü?
- Hayır, daha önemli!
- Ne ise tez söyle! Bana bir aylık sözü bir günde konuşturdun!
Fu-lin oynak bir hal aldı. Şaşkınlıktan taş gibi duran
Onbaşının boynuna kollarını dolayarak:
- Ben sana vuruldum, dedi.
Onbaşı büsbütün şaşırdı:
- Bundan bana ne be! . .. Sen şu diyeceğin önemli nes­
neyi söyle!

Ş

Kadın sarsılarak. gülüyor, ba ını Onbaşının göğsüne
yaslıyordu :

- Söyledim ya, seni seviyorum!
- Söyleyeceğin bu muydu?
- Buydu, sevinmedin mi?
Sançar, kendisinden sevinç bekleyen kadını bir itiş itti

ki . Fu-lin, birkaç adım geri fırlayarak. yumuşak. tarlaya
..

düştü. Düşüşten sersemlemişti. Sançar bağırdı:
- Sen usunu mu kaçırdın be? Bir Türk çerisinin attan
düşmesi, Kara Kağan'ın ölmesi önemli değil de senin
bana gönül vermen mi önemli? Çıldırmışsın! Çin'e akın
edip atanı, ananı, soyunu, sopunu kestiğim; malını, yur­
dunu yağma ettiğim için mi bana vuruldun?
Sançar geri öndü. Çadırına yöneldi. Artık gün ·batmış­
tı. Fu-lin olduğu yerde doğruldu. Kızgın yüzü yavaş yavaş
değişti. Gülümser oldu. Sonra dudaklarının arasından
şunları mırıldandı:
- Sen de yola gelirsin Onbaşı Sançar. Ötekiler de önce
senin gibiydiler; görüşürüz . . .

ÖTÜKEN

YAYINESERLER:
NU:
EDEBİ
836

356

Bozkurtların Ölümü:

l.

Bozkurtlar Diriliyor: 1.
Bozkurtlar: 1973

101.

Baskı:
Baskı:

1946
1949

BASIM

T.C. KÜLTÜRNUMARASI
ve TURİZM BAKANLIGI
SERTİFİKA
16267

ISBN 978-975-437-800-9

İstiklal Cad. Ankara Han
Beyoğlu-İstanbııl
Tel:
Faks:
Ankara irtibat bürosu:
Yüksel Caddesi: Yenişehir - Ankara
Tel:
İnternet: www.otuken.com.tr
E-posta: otuken@otuken.com.tr
Kapak Tasarımı: GNG Tanıtım
Dizgi -Tertip: Ötüken
Kapak Baskısı: Plato Basım
Baskı: Yaylacık Matbaası
Maltepe malı. Litros yolu Fatih Sanayi Sitesi No:
Topkapı-Zeytinburnu
Cilt: Yedigün Mücellithanesi
İstanbul-Eylül
ÖTÜKEN NEŞRİYAT A.Ş. ®
(0212) 251 03 50

•

65/3 • 34433
(0212) 293 88 71

-

(021:ı) 251 00 12

33/5
(0312) 431 96 49

(0212)6125860

12/197-3

2010

Birinci Kitap

BOZKURTLARIN
..

ÜLÜMÜ

Romanın Hikayesi
GÖKTE AY, bu donanma gecesinin parlaklığını bile sö­
nük gösterecek kadar olgun ışıldıyor, ortalığı gün or­
tasında olduğu gibi apaydın seçilecek bir hale getiriyor­
du. Ana caddeye açılan dar sokaklardan birindeki bu
öğrenci pansiyonu tatil yüzünden çok tenha idi. Sokağa
bakan seddin üzerindeki tahta sıralarda altı yedi genç,
ciddi yüzlerle oturuyor, herkesin gülüp eğlendiği, hiç
değilse aile ocağında bulunduğu bu mutlu anda uzak yurt
köşelerindeki evlerinde bulunmamanın verdiği keder
dalgın bakışlarında okunuyordu. Yemekten yeni dön­
müşler, gelişi güzel sıralara ilişmişlerdi. İçlerinden bir
tanesi güzel yüzlü; kumral ince bir kızdı. Yumuşak ve
sessiz duruşunda bir şiir ahengi sezilmesine rağmen fen
talebesiydi. Belki de bu sebeple çok az konuşuyor, zaten
tükenmiş gibi duran konuşmayı canlandırmaya teşebbüs
etmiyordu. Hepsinden biraz ayrı oturan uzunca boylu;
oldukça iri bir genç, arkadaşlarından bir şey, biraz canlı­
lık, biraz konuşma bekler gibi bir müddet sessiz oturup
da on.ların konuşmadıklarını görünce ceketinin cebinden
ikiye katlanmış ve elde taşınmaktan yıpranmış bir kitap
çıkararak ta gözlerinin içine kadar sokup okumaya başla­
dı. Bu hareketi o andaki durumla okadar yakışıksız düş­
müştü ki gençler istemeksizin gülüştüler. İçlerinden en
ufak görünen ve sesi de bir tuhaf çıkanı bağırdı:

8

•

Bozkurtların Ölümü

- İşte tam bir edebiyatçıya yaraşan poz! Yahu, şu gü­
zel tabiatı seyretmek, hiç değilse seyreder görünmek
dururken insan gözlerini ziyan etmek pahasına kitap mı
okur?
Edebiyatçı olduğu söylenen genç önce cevap vermeye
niyetli gibi görünmedi. Fakat sonra umumi bir neşenin
doğmak üzere olduğunu görünce bunu körüklemek iste­
ğine kapılmış olacak ki:
- Ya sen, dedi. Şu güzel tabiatı seyreder görünürken
acaba kafanda neler kuruyorsun? Kim bilir kaçıncı defa­
dır ki ihtiyar dünyayı seyretmek için göğün en yüksek
noktasına kurulan ay dedenin en şairane manzaralarla
beraber nice biftek gibi kanlı meydan savaşları gördüğü­
nü, nice süngülerin kendi ışığı sayesinde nice çelik yü­
rekleri acımadan delişini seyrettiğini ve buna rağmen
hata o canlı gülümseyişini nasıl koruyabildiğinin hikme­
tini mi, arziyatçı beğimiz?
Tabiiyeci genç hemen cevabı bastırdı:
- Bu benim değil, romancıların konusudur azizim . . .
Ben b u en muhteşem gecede bile göğe bakarken ayın yal­
nız kendisini düşünürüm. Yoksa onun kocamış, buruşuk
yüzündeki gülümseyişini değil. Hatta, bir edebiyatçı mu­
hayyilesiyle konuşayım, bu gülümseme günün birinde bir
kahkahaya dönse bile beni yine ilgilendirmez.
Aynı pansiyonda yaşayan bütün öğrencilerin, en eski
Türk tarihçisini kastederek hep birden <«Tonyukuk» diye
adlandırdıkları bir diğeri, bir tarih talebesi heyecanla atıl­
dı:

- Ya günün birinde ayın gökyüzünde üç yerde birden
gözüktüğünü görürsen yine ilgilenmez misin?
Ufak yapılı genç yavaşça bu konuşana dönerek:
- Sen akşamki pilavı fazlaca kaçırmış değilsen, mu­
hakkak ki tarihçiliği bırakıp da roman konuları kurmaya
başladın. Yoksa bu saçma suali sormazdın, dedi.

Bozkurtların Ölümü

•

9

Tonyukuk gülümsedi:
- Tarihçiliği bırakmadım. Ama sen de maddeciliğine
rağmen kehanetler savurmaya başladın. Çünkü hakikaten
bir roman yazmak üzereyim. Hem de öyle bir roman ki
hayatın bizzat kendisini aksettirecek. İçinde hem roman­
tizme hem de realizme yer olmakla beraber bizzat haya­
tın akışından ayrılmayacağım ve buna olduğu kadar tari­
he de sadık kalacağım. Bir roman ki size 1 3 00 yıl öncesi­
ni yaşatacak ve birbiri ardınca sahneye çıkan kahraman­
lar günümüze kadar gelecek. Bir roman ki içinde yalnız
bir tek kahraman bulunmayacak. İçindeki her şahıs tıpkı
hayatta olduğu gibi başlı başına bir kahraman olacak.
Romantiklerin de, realistlerin de eserlerinde daima bir
tek iskelet var: Romanın kadın ve erkek iki kahramanı
arasındaki aşk macerası. Halbuki benim kitabımda yüz­
yılların akışı bulunacağı için bir tek maceraya, hele on
binlerce romanda tekrar edile edile artık pek bayağılaşan
müptezel olan aşk hikayelerine saplanıp kalmama imkan
yok. Bu, yepyeni bir tip roman olacak. Başarabilirsem sa­
na, ey aydede mütehassısı, koca bir teleskop hediye ede­
ceğim.
O zamana kadar sessizce konuşmayı takip etmiş olan
genç kız söze karıştı:
- İyi ya. Bu anlattıklarına göre senin romanın tama­
miyle realist bir eser olacak.
Müstakbel muharrir bu sefer ona döndü:
- Hayır! Benim kitabım, realitedir diye insanların bü­
tün fizyolojik hareketlerini en ince teferruatına kadar
imadan, hatta teşhirden çekinmeyen eserlerden olmaya­
cak. Maddi hayattan ayrılmayacağım. Ama son günlerin
bazı telif eserlerinde moda olduğu üzere en basit ve tabii
fakat nezih olmayan konuları kitabıma yüklemeyeceğim.
Bir psikolog nasıl her meselenin hangi ruhi amille işlen­
diğini düşünür, bir hekim nasıl bir hastalığın hangi se-

10

•

Bozkurtların Ölümü

beple başladığını bulmaya çalışırsa, ben de tarihle çok
uğraştığım için olacak milletlerin hareket hatlarının neye
dayandığını aramakla çok vakit geçirdim. Şu muhakkak
ki bir milletin aydınları da, halk tabakası da işlenmeye
çok elverişli. Bunun için de en iyi şey, yani en iyi araç
eserler olabiliyor. Bir aralık Almanya'da intihar edenler­
den birçoğunun cebinde Verter'in bulunduğunu bilmiyor
muyuz? Bizdeki hamasetin yüzyıllarca sürüp gitmesine
de Köro�lu, Danişmend Gazi, Battal Gazi gibi müellifleri
meçhul kahramanlık destanları sebep olmadı mı? Ben
üslupçu ve yazıcı olmadığım için, bu işin ne dereceye
kadar üstesinden geleceğimi bilemem. Nasıl basit bir köy
hekiminin sessiz çalışmaları, kimse farkına varmadan,
sağlık istatistiklerinde bir yekun tutarsa, nasıl bir piyade
bölüğünün savaşı, kesin sonucu hazırlayan sebepler ara­
sında yer alırsa, ben de eserimle milli terbiyemiz için
kendimce faydalı saydığım bir hamle yapacağım. İşte o
kadar...
O zaman, az önce ayın ışığından faydalanarak okuma­
ya çalışan genç atıldı:
- Kaç gündür şu dahiyane klasikleri okumaktan ve an­
lamaya çalışmaktan öyle bir beyin yorgunluğuna tutul­
dum ki, eğer eserine başladınsa ve hele hareketli bir baş­
langıcı varsa, kuzum biraz anlat da kendime geleyim.
Bu teklif oradakilerin hepsine hoş geldi. Halkayı biraz
daha daraltarak bu düşünceye katıldıklarını gösterdiler.
Aydede bile iyi işitebilmek için biraz daha alçalmıştı.
O sırada sanki birdenbire her şey değişti: Öğrenciler
pansiyonu olan evin yerinde şimdi 1300 yıllık bir Türk
çadırı vardı. İnce yapılı kız gürbüz, sağlam, çekik gözlü
bir bozkır kızı olmuştu. Erkeklerin saçları uzayarak
omuzlarına dökülmüş, başlarında birer börk peyda ol-

Bozkurtların Ö lümü

•

11

muştu. Ceketleri kaftan, iskarpinleri çizme haline gel­
mişti. Edebiyatçının elindeki klasik eser şimdi bir kopuz,
fencinin dolmakalemi bel kemerine asılı bir bıçaktı. Hep­
si çimenlere bağdaş kurmuşlar, kılıç yarasıyla çentilmiş
sen yüzlerine başka bir anlam veren ela ve yeşil gözleriy­
le Tonyukuk'a bakıyorlardı. Müstakbel romancı da belin­
deki kılıçla heybetli bir er olmuştu. Hiç nazlanmadı ve
ağır bir sesle şöylece anlatmaya başladı:

Birinci Bölüm

621

TLILAR
A

yılında Bir Yaz Gecesi

geniş çayırlara dağılmışlar, dinleniyorlardı.

Atından inmemiş olan Yüzbaşı İşbara Alp buyruklar

veriyor, atını öteye beriye sürüyordu. Gece basıp analık
iyice kararınca o da atından indi. Çerilerin yaktıkları ate­

şe doğru yürüdü. At uşağı Ç�ık onun atını almış, gezdi­

riyordu.

Bu gece yüzbaşının gönlünde bir sıkıntı vardı. Bilme­

den iş görüyordu. Ateşe doğru ısınmak için yürümüştü.

Ateşe yaklaşınca yaz olduğunu, ısınmak gerekmediğini

hatırladı. Çeriler et kızartıyorlardı. Ateşe varınca erlerden
birisi yere diz vurarak yüzbaşıya bir çamçak kımız sundu.

İşbara Alp kımızı dikti. İsteksizce içti. İkinci bir erin sun­

duğu et kızartmasını almayarak yanlarından ayrıldı. Biraz

ilerideki büyük ağacın dibine geldi. Bir oyuğa oturdu.
Baktı, dala.kaldı ...

Türk elinin parlak ışıklı ayı dön yanı ışıtıyordu. Çe­

riler birer ikişer otlara uzanıyorlar, uyuyorlardı. Kimisi

atını tımar ediyor, birisi de kızdırdığı demirle kolundaki

yarayı dağlıyordu.

Onbaşı Yamtar ateşin uzağında oturmuş, hem pusat­

larını gözden geçiriyor, hem de kızarmış bir et parçasını
yiyordu. Savaş günlerinde onbaşı kendisini iyi kullanır,

16

•

Bozkurtların Ölümü

çürük tahtaya basmazdı. Üç günlük yemeği bir günde
yer, sonra üç gün ağzına bir lokma koymadan. dayanır,
gücünü de kaybetmezdi. Savaştan önce de kılıcını biler,
oklarının ucunu keskinleştirirdi.
. Onbaşı kılıcını iyice biledikten sonra bir de denemek
istedi. Yerden bir ot kopararak kılıcın keskin kıyısına
değdirdi Ot bu dokunuşla kesilivermişti. Ayrı zamanda
arkadan bir ses duyuldu: e«Kılıcın keskin ama usun 1 da
keskin mi?»
Yamtar başını çevirmeden cevap verdi:
- Sırasında o da keskindir.
- Öyleyse bil bakalım, bu gece yüzbaşı neden bunlu2?
Bu sözleri söyleyen kişi yavaşça Onbaşı Yamtar'ın ya­
nına çöktü. Bu, Onbaşı Pars'tı.
- İki gün önce Çuluk Kağan'ın önünde yapılan kılıç
oyunlarında Yüzbaşı İşbara Alp yenildi. Onun için sıkın­
tılı duruyor.
- Yüzbaşı kime yenildi?
- Tunga Tegin'e.
- Yüzbaşı bunun için neden üzülsün? Tunga Tegin'i
kılıçta kimse yenemez ki yüzbaşı yensin. Hem yüzbaşı
yenilse de gene bahadırlıkta Tunga Tegin'e denk sayılır.
Kılıç oyununda Tunga Tegin, İşbara Alp'ı yendiyse at
yarışında, ok atmada da İşbara Alp, Tunga Tegin'e üstün
geldi.
- Peki öyle ise neden sıkılıyor?
Onbaşı Pars birkaç yudum kımız içtikten sonra cevap
verdi:
- Binbaşı olacaktı, olamadı.
Yamtar biraz düşündü. Bu sebep onu kandıramamıştı.

1 Us: Akıl.
2 Bunlu: Kederli.

Bozkurtların Ölümü • 17
-İşbara Alp, binbaşı olmadım diye bunalacak ki-

şilerden değildir, dedi.

- Ben de binbaşı olmadığı için sıkılıyor demiyorum.
- Ya ne diyorsun?

- İşbara Alp binbaşı olamadı. Buna da İçing Katun se-

bep oldu. Yüzbaşı buna kızıyor, diyorum.

- Yüzbaşı buna nasıl kızar? Içing Katun, Çuluk Ka­

ğan'ın evdeşidir3•

- Evdeşidir ama Çinlidir.

İki onbaşı uzun zaman sustular. Dalmış gibi idiler.

Onbaşı Pars söze başladı:

- Gözümle gördüm: Kağan'ın otağı yanında yüzbaşı,

Katun'u selamlamadı. Görmemiş gibi yaptı.

- Doğrusunu istersen yüzbaşı haklıdır., Katun neyse

ama, bizim elimizde tutsak olan Çinliler de artık işlere

karışmaya başladılar.

- İşbara Alp da bunun için Çinlilerden tiksinir. Ka­

tun'u selamlamadığı için binbaşı olamadı. Öfkeden uyku­

su kaçmıştır.

- Bizim Çuluk. Kağan bahadır, iyi kağandır ama şu

Çinli kadını almasaydı daha iyi olurdu.

- Bu Çinli kadın bizim başımıza kötü işler açacak diye

korkuyorum.

- Çin'de eskiden Sui Kağan ailesi vardı. Şimdi Tang

Kağan ailesi çıktı. Bu kadın eski ailedendir. Çin'de gene
kendi ailesinin başa geçmesi için Çuluk Kağan'ı kışkırtı­

yor diyorlar.

- Kışkırtırsa ne çıkar? Bizce hepsi bir değil mi?

- Orasını yüzbaşı bilir. Bana kalırsa susup uyumak

daha iyi. Sıkıntılı nesneler konuşup boşboğazlık etmek­

ten terlemiş, sırılsıklam olmuşum.

3

Evdeş: Zevce.

18

•

Bozkurtların Ölümü

İşbara Alp, karşı yatan kara dağlara bakarken, yarın o
dağın ardında toplanıp Çin'e akın edecek orduyu düşü­
nüyor, akın olduğu halde neden içinin sıkıldığını anlaya­
mıyordu. Koca çayırlıkta çıt kalmamıştı. Rüzgar üflemi­
yordu bile... İşbara Alp büsbütün sıkıldı. Börkünü başın­
dan, sadağını sırtından çıkardı. Genişlemek, sıkıntısını
gidermek istedi. Boşuna... Dönüp ardına baktı. Bütün at­
lar başları yukarda, kulakları dikilmiş duruyordu. Yüzba­
şı: <<Sıkılan yalnız ben değilmişim» diye mırıldandı. Uyu­
yan çerilerin arasını gezmek için börkünü giyip sadağını
takındı. Şaşılacak şey! Uyumuş. dalmış gibi gözüken, çıt
çıkarmayan bu çerilerin hepsi uyanıktı. Yattıkları yerde
yıldızları, ayı seyrediyorlar, çevreleriyle terlerini siliyor­
lardı. Geceleyin böyle bir sıcak şimdiyedek görülmemişti.
Yüzbaşı yeniden eski yerine geldi. Gökyüzüne baktı.
Gözleri gökte dikili kaldı. Batı yanından kara bir bulut
hızla geliyordu.
Bu bulut bir Çin atlısına benziyordu. Yeryüzünde bir
ot bile kıpırdamazken gökyüzünde bulutun bu kadar
hızlı dolaşmasını yüzbaşı iyi bulmadı ... Kendi kendine,
bir uğursuzluk olacak diye düşündü. Tam o sırada yanın­
dan yıldırım gibi bir şeyin fırladığını gördü. Bu bir hay­
van, belki de bir tilki idi. Nereden çıkıp nereye gittiği
belli değildi. Canı sıkılan yüzbaşı tilkiye benzeyen bu
hayvanı da görünce birdenbire sadağa el attı. Yıldırım
hızı ile yayına bir ok yerleştirdi. Düz çayırlıkta kaçan hay­
vanı gezleyip4 oku fırlattı. Yüzbaşının oku boşa gitmişti.
İşbara Alp otuz beş yıllık ömründe ilk, defa attığını vu­
ramamıştı. Birdenbire yüzünde bir soğukluk duydu. Son­
ra hızla geriye dönerek bağırdı:
- Çalık!
Sert bir ses cevap verdi:
�Gezlemek: Nişanlamak.

Bozkurtların Ölümü • 19
- Buyur!

- Toplan borusu çal!

Fakat Çalık daha boruyu dudaklarına götürmeden

ışıklı gece birdenbire karardı. Ay görünmez oldu. Bir

boradır koptu. Yıldırımlar ortalığı inletmeye, yağmur

bardaktan boşanırcasına yağmaya başladı. Çalığın keskin
borusu öterken çeriler yıldırım hızı ile fırlayarak atlarına

koştular. Yüzbaşı bir sıçrayışta atına atladı. <<Ardımdan

gelin. Tez davranın!»> diye haykırdı. Korkunç yıldırımlar

sağdan, soldan çatlarken; dolu, yüzlerini acıtırken yüz
atlı karşıki dağa doğru doludizgin at sürdüler. Yüzbaşı

karşı yatan kara dağın eteklerindeki sığınaklara erişmek

istiyor, atlılar ardı sıra yarışıyordu. Fakat bu yarışma
uzun sürmedi. Rüzgar kendilerine doğru yaman bir uğul­
tu ile esiyor, atların ve erlerin soluğunu tıkıyordu. Yüz­
başı durmadan olduğu yerde atını şahlandırarak yüz geri
etti:

- Geri dön! Dörtnala! diye bağırdı. Atlar kamçılandı.

Atlılar şimdi öncekinin tam aksine koşuyorlardı. Fakat
rüzgar karmakarışık esiyor, gidilecek yolu şaşırtıyordu.

Atlar kesiliyordu. İliklerine kadar ıslanmışlardı. O güzel
çayırlık batak olmuş, atların yolunu kesiyordu.

Şimdi yarım günde geldikleri yere doğru kaçıyorlardı.

Dayanıklı atları ile oraya pek çabuk varabilirlerdi. Fakat

rüzgar onları yoruyor, karanlık ve yağmur, yollarım şaşır­

tıyordu. Böylece bir zaman koştular.

Yağmur kuduruyor, rüzgar deliriyordu. Artık atlar da,

erlere kulak asmaz olmuştu. Bir aralık yolları bir inişe

geldi. Karanlıkta bu inişe saldırdılar. Burası ağaçlık bir
yerdi. Buraya gelmek onlar için çok kötü oldu. Yağmurlar

bu inişte sert akan bir dere yapmışlardı. Yıldırımlar ise
ağaçlığı kavuruyordu. Korkunç takırtılarla düşen iki yıl­

dırım bütün atları çileden çıkardı. Kişneyerek dereye atıl­

dılar. Çalığı üzerinden atan at deli gibi boşluğa doğru ko-

20

•

Bozkurtların Ölümü

şarken üzerine düşen bir yıldırımla yanıverdi. Çalık talih­
li çıkmıştı. Birkaç atlı dereye kapılmışlar, bağırıyorlardı.
Kimse kimseye yardım edecek durumda değildi. Atından
düşmemiş bir İşbara Alp kalmıştı. Atsız kalan erler ne
yapacaklarını bilmiyorlardı. Kimi atını tutmaya savaşıyor,
kimi sığınacak bir yer bulmaya çabalıyordu. Bir onbaşı
kılıcını çekmiş, kendi buyruğundaki erleri bir düzene
koymaya çalışıyordu. Yıldırımlar sıklaşmıştı. Yüzbaşı bir
an durdu: <1Türk Tanrısı bizden yüz mü çevirdi?» diye
düşündü. Sonra sert, gür sesiyle şöyle haykırdı:
- Hepiniz buraya gelin, yanımda toplanın!
Erler bu buyruğa başeğerek toplandılar.
İşbara Alp bağırdı:
- Tanrı ya bizden yüz çevirdi, yahut kılıçlarımızı kes­
kinleştirmek istiyor. Tez olun. Kılıçlarınızı çıkarıp şuraya
yığın!
Ortalığı bir an, bir kılıç şakırtısı bürüdü. Çeriler kı­
lıçlarını üst üste yerdeki tümseğe fırlattılar. Yüzbaşı da
en üste kendi kılıcını attıktan sonra <<Ardımdan gelin!»
diye bağırdı. Çerileri biraz ilerde, ağaçlıktan uzaktaki
kayaların yanına getirdi. Artık geri dönmenin de imkanı
kalmamıştı. Sular yukardan aşağıdaki dereye karışıyor,
dere de boyuna kabarıyordu. İşbara Alp bağırdı:
- Kayalara sıkı yapışın. Dayanan kurtulur. Gücü kal­
mayanı sular alıp götürür!
Çeriler dizlerini aşan suyun içinde kayaların çıkıntılı,
sivri yerlerine tutundular. Sular yükseliyor, yıldırımlar
biraz Herdeki kılıç yığınının üstüne düşüyordu. Onbaşı
Yamtar, bulunduğu kayanın yukarıya doğru sivri ve irice
olduğunu görünce tek eliyle hemen kemerini çıkardı. Ya­
nındaki iki çeriye buyurdu:
- Daha bütün gücümüz tükenmemiştir. Beni sıkı tu­
tup şu kayışı kayanın sivriliğine bağlamama yardım eder­
.
seniz üçümüz de kurtuluruz. Daha birkaç kişi de kurcu-

Bozkurtların Ölümü

•

21

lur. Sıkı tutunmazsanız üçümüz birden sulara kapılır,

gideriz. Haydi bakalım sen suya sırtını verip yaslan, bizi

koru. Sen de beni tut, sulara kapılmadan şu kayışı dü­
ğümleyeyim!

Onbaşı Yamtar, kemerini ortasından iyice düğümle-

di. Sarkan iki ucunu aşağıya uzattı. Bu uçlardan birini

kendisi tuttu. Birine de çerilerden biri yapıştı. Öteki çeri
onbaşıya asılmıştı. Su bellerine yaklaşıyordu. Artık yıldı­
rımlara aldıran yoktu. Güçleri kesiliyordu. Soluyorlar,

ellerini kayalara sıkıca kenetleyerek sulara kapılmamaya
uğraşıyorlardı.

İşbara Alp ha.la atının üstünde idi. Yayının kirişini ka­

yanın sivriliğine takmış, demirini de eliyle tutuyor, böy­

lece sulara karşı kendini de, atını da koruyordu. Onbaşı
Yamtar şimdi kayaya ilmiklediği kemerine daha sıkı sa­

rılmaya mecburdu. Çünkü artık onbaşıya asılan çeri tek
değildi. Bunlar birbirine sarılarak uzayan belki yirmi kişi
olmuşlardı... Fakat Yarntar itiraz etmiyor, irkilmiyor, yal­

nız kemere daha sıkı tutunmaya uğraşıyordu. Bu ara yıl­

dırımdan daha keskin, gök gürültüsünden daha güçlü bir
ses yükseldi.

- Kurt Kaya, elini çöz!. ..

Ve ondan sonra ortalığı gene yıldırımların sesi bürü­

dü. İşbara Alp tam zamanında gürlemişti. Herkesten

daha yukarı bir yere tutunan yüzbaşı çakınların5 zaman
zaman ışımaları arasında Yamtar'ın bütün yaptıklarını

görmüş, sonra da birbirine tutunarak uzayan bu insan

zincirini hiç seslenmeden gözleriyle kovalamıştı. Gönlü

daima Tanrının kendilerinden niçin yüz çevirdiğini ara­

makla uğraşıyordu. İşte durmadan Çin'e akıyorlar, yağı­

dan bir an uzak kalmıyorlar, kıhçlarınm kında uyuduğu,

yaylarının gerilmediği, okların sadaklarından çıkmadığı

5 Çakın: Şimşek.

22

•

Bozkurtların Ölümü

bir tek gün geçirmiyorlardı. Fakat Tanrı gene niçin kız­

mıştı? Yüzbaşı bir yandan bunu düşünüyor, bir yandan

da Yamtar'ı gözlüyordu. Birden parlayan bir çakının kısa

ışığında sivri kayanın bir alay çeriye güç dayanan eski

kayışı her an artan bir çabuklukla kemirip eğelediğini

gördü. Ne yapacağını gene bir çakm hızıyla kararlaştırdı

ve haykırdı: «Kurt Kaya elini çöz!. .» Kurt Kaya, Yamtar'ın
.

ardına yapışan erlerin arkadan onuncusuydu. Yüzbaşının

buyruğunu alınca bir an tereddüt etmedi ve kara, azgın

sular bu on eri bir anda yutcu. Yüzbaşının ikinci defa

gürleyen sesi Yamtar'a da tehlikeyi bildirdi:
- Yamtar; sıkı dur kayış kopacak ...

Genç onbaşı bir davrandı. Kendini, arkasındaki bütün

ağırlığına rağmen insan gücünün son gayretiyle ileriye

almayı başardı. Diğer eliyle de kayanın bir çıkıntısını ya­

kaladı. Şimdi daha çok emniyette idiler. Yukardan aşağı

akan sular hızını saklamakla beraber yağmur dinmiş, rüz­

gar kesilmişti. Herbiri, bir yere ilişen çeriler birer birer

toplanmaya başlamışlardı. Üzerlerine yapışan sırsıklam
giyimleri altında şimdi herbiri biraz daha uzun görünü­
yordu. Işıyan günün altında yüzbaşının buyruklarını yap­
mak için öteye beriye koşuyor, yardım gereken arkadaş­

larına el uzatıyorlardı. Kargaşalık daha bir müddet sürdü.

Gün yerden bir ok boyu yükseldiği zaman her şeyi dü­
zelmiş, yerli yerine gelmiş buldu.

Yüzbaşı İşbara Alp işlerin yoluna girdiğini görünce

çerilerine bağırdı:

- Haydi, kılıç yığınına varın. Herkes kendi kılıcını bul­

sun!

Çeriler davrandılar, yıldırım, kılıçların bazılarını par­

çalamış, dağıtmıştı. İşbara Alp'ın kılıcı en üstte, eskisin­

den daha parlak, daha keskin duruyordu. Atlarını yitir­

miş olanlar arıyorlar, hayvanları adlarıyla, ıslıklarla çağı­

rıyorlardı. Uzaktan kişnemeler işitiliyor, ölmeyen atlar

Bozkurtların ÖHimO

•

23

birer ikişer ortaya çıkıyorlardı. Bazılarının atları dönmü­
yor, hazan gelen atların da atlıları artık yaşamıyordu,
İşbara Alp kılıcına bakıyor, yıldırımlarla eskisinden daha
çok kes.kinleşen kılıcını Tanrı'nın kendisini yarlıgaması
diye alıyordu. Fakat bu fırtına, bu dolu? Bu sular, bu ölen
çeriler? ... Tanrı hem yarlıgıyor hem de kızıyor muydu?
Yüzbaşı, kaç kişinin öldüğünü anlamak İsteyince on­
başılara bağırdı:
- Onbaşılar erlerini saysın!
Onbaşılar kendi çevrelerinde toplanan erleri saymaya
başladılar. İşbara Alp, birer birer sordu:
- Onbaşı Yamtar!
- Buyur.
- Erlerin tamam mı?
- Bir eksik var.
- Onbaşı Sülemiş!
- Buyur.
- Erlerin tamam mı?
- Bir eksik var.
- Onbaşı Sançar!
- Buyur.
- Erlerin tamam mı?
- Bir eksik var.
- Onbaşı Pars!
- Buyur.
- Erlerin tamam mı?
-Tamam.
- Onbaşı Gök Börü!
- Buyur.
- Erlerin tamam mı?
- Tamam.
- Onbaşı Arık Buka!
- Buyur.
- Erlerin tamam mı?

24

•

Bozkurtların Ölümü

Beş eksik var.
- Onbaşı Buğra!
Yüzbaşı İşbara Alp, bu soruya cevap alamadı. Yeniden
bağırdı:
- Onbaşı Buğra!
Tok bir ses cevap verdi:
- Onbaşı Buğra uçmağa varmıştır.
- Erleri tamam mı?
-Tamamdır.
- Onbaşı Kara Budak!
- Buyur.
- Erlerin tamam mı?
- Üç eksik var.
- Onbaşı Üç Oğul!
- Buyur.
- Erlerin tamam mı?
- Bir eksik var.
İşbara Alp, onbaşılara eksiklerini sorarken elindeki bir
çeteleye bıçağı ile eksikleri çiziyordu. Sorgu bitince hep­
sini saydı. On iki er ve Onbaşı Buğra ölmüşlerdi.
-

Güneş ortalığı ısıtıyordu. Gökte koyun tüyüne ben­
zeyen ak bulutlar vardı. Geceleyin sırılsıklam olup üşü­
yen çeriler, şimdi yavaş yavaş kuruyup ısınıyorlardı. Da­
ha biraz önce, atlıların toplandığı inişte göğüslerine ka­
dar yükselen su, önüne geleni aparan, Gök Türk ordusu­
nun on üç yiğidini yutan su şimdi neredeydi? Türkelinin,
her şeyi bağrında eriten toprağı, yüzyıllarca durmadan
kanla beslenen bozkırların toprağı sanki bu suları bir
anda içmişti. Topraktan ince bir buğu yükseliyor, yük­
seklerde iri kuşlar uçuşuyordu.
İşbara Alp yeni bir buyrukla çerilerini dün gece ko­
nakladıkları yere götürmeğe başladı. Daha düzlüğe yeni
çıkmışlardı ki karşıdan bir atlının kendilerine doğru do-

Bozkurtların Ölümü

•

25

ludizgin geldiğini gördüler. Kır bir ata binmiş olan bir çe­
ri otuz adım önlerinde durarak bağırdı:
- Yüzbaşı İşbara Alp kimdir?
İşbara Alp at sürüp cevap verdi:
- Benim! Sen kimsin? Ne istiyorsun?
Atlı yere atlayarak yüzbaşıyı selamladı:
- Ben Bağatur Şad'ın at uşağıyım. Bağatur Şad, tez
kendi ordusuna dönmemizi buyurdu. Çin'e akın yapılma­
yacak. Çuluk Kağan ağulanıp uçmağa varmıştır.
Atlı bir sıçrayışta atına bindi. Dumanlı bozkırda atını
yıldırım gibi sürmeye başladı. Bozkırda atlının uzaklaşan
nal seslerinden başka bir şey işitilmiyordu. İşbara Alp'ın
erleri arasında, bir ölüm sessizliği vardı. Donmuş, kal­
mışlar, kimse bir söz söylemiyor, soluk almaktan çekmi­
yorlardı. İşbara Alp başını göğe kaldırdı. Dün geceki
uğursuz kara bulutu aradı. Boşa attığı oku düşündü. Ge­
ceki borayı, fırtınayı, doluyu göz önünden geçirdi: <ıTanrı
ulu kağanımızı alara.k bizden yüz çevirdi.» dedi. Sonra sa­
rarmış, fakat sessiz, kendisine bakan çerilerine buyruk
verdi:
- Ardımdan gelin! Erken varmalıyız!
Sonsuz bozkırda 87 atlı uçuyordu. Çuluk Kağan'ın
inisi6 Bağatur Şad'ın buyruğu altında olan Yüzbaşı İşbara
Alp onun ordusuna gidiyordu. Dakikalar geÇtikçe atların
hızı artıyor, kaşlar çatılıyordu. Atların yeleleri, çerilerin
kumral saçları havada dalgalanıyordu.

6 İni: Küçük erkek kardeş.

Bağatur Şad

ÖRT yana salınan ulaklarla bütün çeriler Bağatur
DŞad'ın ordusunda toplanmışlardı. Artık geriye dönü­
lüyordu. Çuluk Kağan'ın öz ordusuna, oradan da yurda
göç olacaktı. Yirmi bin atlı kuzeye doğru ağır ağır gidi­
yordu. Yüzbaşı İşbara Alp 86 çerisiyle birlikte bu küme­
nin ortalarında bulunuyordu. Bütün ordunun ağzını bı­
çak açmıyordu. Çünkü Çuluk Kağan'm İçing Katun tara­
fından ağulanarak öldürüldüğünü öğrenmişlerdi.
Onbaşı Yamtar'la Onbaşı Pars dizinin arkasında idiler.
Yavaş sesle konuşuyorlardı. Pars diyordu ki:
- Çinli Katun'un yaptığını gördün mü? Çin'in altını
üstüne getireceğimizi anlayınca kağanı ağuladı.
Yamtar şöyle cevap veriyordu:
- Anlamıyorum. Bu katun kendi ailesinin gene Çin'e
kağan olmasını istemiyor mu? Çuluk Kağan Çinlileri
tepeleyerek onun istediğini yapacaktı. Öyleyse neden ka­
ğanı ağuladı? Bana kalırsa başka sebepler olsa gerek.
- Başka sebep ne olabilir?
- Ne olacağını bilmem. Elbette bu kadın sorguya çekilecek. O zaman sebebinin ne olduğunu biz de öğre­
neceğiz.
- Bu kadının ölmesi gerek. Elbette yay kirişiyle onun
soluğunu tıkayacaklardır.

Bozkurtların Ölümü

•

27

Kağanı ağulayan kim olursa olsun yay kirişiyle öldü­
rülemez. Onun kılıçla başını uçurtmalı yahut okla göğ­
sünü delmeli.7
- Bağatur Şad'ın otağına bakan Çinli uşakları gördün
mü? Belli etmek istemiyorlar ama içleri içlerine sığmıyor.
- Bağatur Şad, ağası Çuluk Kağan'ı ağulayan bu kadını
sağ bırakmaz.
- Zaten bu Çinli kadınlar hep kısır oluyorlar. En soy­
lusu beş tane doğurabiliyor. İnekler buzağılar. Kısraklar
tay doğurur. Kancık itten enik çıkar. Çinli'nin dişisi ise
hiçbir işe yaramaz. Üstelik kağanımızı ağular.
- İşe yaramayan yalnız dişisi mi? Erkeği ne işe yarar?
- Erkeği hiç olmazsa tarla sürüp kumaş dokuyor. Biz
akın edince yağma için bize mal hazırlıyor.
-

*
* *

Sular kararırken ordu konakladı. Yaz olduğu için ça­
dırları yoktu. Bir gece önceki fırtına pahalıya oturmuştu
ama artık onun bir daha gelmeyeceğini biliyorlardı. Tan­
rı, Çuluk Kağan'ı alarak kızgınlığını gidermişti. Bu gece
ortalık güzeldi. Serin rüzgar esiyor, gökte ince bulutlar
geziyor, yandaki ormandan sesler geliyordu. Bu gece, at­
lar tımar edilmiyor, pusatlar bilenmiyordu. Bu gece kı­
mızlar içilmiyor, kızarmış etler, kurutlar yenilmiyordu.
Bu gece her şey içinden pazarlıklı idi. Bu gece buyruklar
sert verilmiyor, sözler kesin konuşulmuyordu.
Gece buçuğundan sonra ay battı. Karanlık gece or­
talığa çöktü. Gönüllere de karanlık indi. Çerilerin azı
uyuyor, çoğu düşünüyordu. Bir Türk'ün ne düşündüğü
yüzünden bilinmez ki. Birdenbire bir ses, uyuklayan, dü­
şünen çerileri dalgınlıklarından uyandırdı. Bu bir kopu7

Türklerde büyükler kirişi ile boğularak idam olunurdu.
ya}'

28

•

Bozkurtların Ölümü

zun sesiydi. Otlara uzanmış olanlar doğruldular, otur­
makta olanlar ayağa kalktı. Ses büyüyordu. Çeriler birer
ikişer sese doğru yürür oldular. Onbaşı Pars, Onbaşı
Yamtar'a bakarak:
- Kara Ozan olacak, gene coştu, dedi.
Yarntar karşılık verdi:
- Coştu. Bizi de coşturacak!
İki onbaşı ağır adımlarla yürüdüler. Karanlıkta birbir­
lerini tanımayan birçok çeriler sese doğru gidiyorlardı.
Bunların arasında onbaşılar, yüzbaşılar da vardı. Hatta
bunların arasında binbaşılar, tümenbaşılar da vardı. Bun­
ların arasında tarkanlar, buyruklar, teginler de vardı.
Hatta Bağatur Şad da bunların arasında idi. Sesi duyan
kalkıyor, yürüyordu.
Kara Ozan yere bağdaş kurmuş, kopuzunu söyletiyor­
du. Çevresinde bir yığının toplanmakta olduğunu sezme­
yecek kadar dalmıştı. Karşısında çok genç bir çeri otur­
muş, Kara Ozan'a bakıyordu. Kara Ozan önce çaldı. Son­
ra daha coştu, söylemeye başladı. Söylüyor ve çalıyor­
du. .. Çevresinde çıt çıkmıyordu. Bu yüzlerce çerinin,
beğlerin yüreği sanki Kara Ozan'ın kopuzundaki tellerde
titriyordu. Kara Ozan'ın parlak sesi bir çığ gibi bozkıra ve
gönüllere iniyordu. Kara Ozan deyiş8 söylüyordu.
Çuluk Kağan öldü mü?
Türkler başsız kaldı mı?
Korkak Çinli güldü mü?
Parçalanır yürekler!
Kim bize kurdu tuzak?
Tanrı Türklerden uzak!

8 Deyiş: Şiir.

Bozkurtların Ölümü

•

29

Kağandır yurda bezek9•
Parçalanır yürekler.
Çuluk Kağan yiğitti,
Şimdi uçmağa gitti.
Bunu bize kim etti?
Parçalanır yürekler!
Yıldızımız sönmüştür,
Yağılar sevinmiştir,
Kağan ağulanmıştır,
Parçalanır yürekler!

Ordu, Kara Ozan'ın deyişindeki ezgiyi10 kavramıştı.
Dörtlüklerin sonunu hep birden gür sesle söylüyorlar,
ağlıyorlardı. Bu her biri kanlı savaş günleri görmüş,
ölümden birkaç yol yakayı sıyırmış savaş erleri, 15 yaşın­
daki çocuklardan 60 yaşındaki kocalara kadar bu binlerce
kişi, titrek seslerle «Parçalanır yürekler! » diye inledikçe
binlerce bozkurt uluyormuş gibi bozkır inliyor, karşıdaki
ormanın içindeki bozkurtlar bu soydaşlara kendi sesleriy­
le cevap veriyorlardı. Kara Ozan söylüyordu:
. ..

Şimdi bunludur budun,
Kağan, bizi tek kodun.
Bunu sen ettin Katun!
Parçalanır yürekler!
Katun seni aşmalı,
Öz yurdunu basmalı,
Yüz bin Çinli kesmeli,
Parçalanır yürekler!

9 Bezek: Süs.
ıo

Ezgi: Beste, musiki.

30

•

Bozkurtlann Ölümü

Şimdi gönül sayrıdır11
Kağanından ayrıdır,
Çinli Katun eğridir,
Parçalanır yürekler!
Sayrıya em 12 var deme,
Yaramız gelmez eme.
Kara Ozan inleme,
Parçalanır yürekler!

Kara Ozan kopuz çalıp ezgisini okurken birdenbire
karanlıkta bir ses haykırdı:
- Ozan, kes! Gönülleri dağlıyorsun! ...
Herkes sağa sola dönerek haykıranın kim olduğunu
anlamak istedi. Karanlıkta bir şey görülmüyordu ki... 0zaman Kara Ozan, dört yanında çevrelenen yığının farkı­
na vardı. Ağır ağır kalktı. Yığının arasına karışarak kay­
boldu.
Tan atıyordu. Bozkır ağarırken gönüllerdeki karanlığı
da alıyor gibi idi. Bağatur Şad, bütün gece uyumamış,
Çinli uşakları da uyumamak mecburiyetinde kalmışlardı.
Bu uşaklardan ikisi bir kıyıya çekilmişler, Çince konuşu­
yorlardı. Birisi:
- Çuluk Kağan'ın ağulandığı iyi oldu. Yoksa Çin'i al­
tüst edecekti, diyor, öteki:
- Şu İçing Katun'un heykelini yapıp tapıncaklara koy­
malı, diye karşılık veriyordu.
Sonra yeni kağanın kim olacağını tartışmaya başla­
dılar. Biri dedi ki:

11
12

İlaç.

Sayr Hasta.
ı:
Em:

Bozkurtların Ölümü • 31

- Çuluk Kağan'ın oğulları iki tanedir: Yaşar Şad'la, Şu
Tegin. Şu Tegin, daha on sekiz yaşında, çocuk sayılır.
Yaşar Şad, yirmi iki yaşındadır ama benzi sarı, arık, do­
nuk bir kişidir. Tabii büyük oğul olduğu için o kağan ola­
cak. O kağan olunca da Çin'e gün doğacak. Çünkü o, sa­
vaşacak erlerden değildir.
Çinli uşaklar böyle gevezelik ederken biraz beride
kendilerini dinleyen birisi olduğunu sezinlememişlerdi.
Dinlenmek için oraya uzanmış olduğu anlaşılan bu çeri­
nin alaca karanlıkta kim olduğu belli olmuyordu. Çinlile­
ri dinlerken bir aralık doğrulup kılıcına davranacak oldu.
Sonra bundan vazgeçmiş olmalı ki yavaşça oradan çekildi. Çinliler ha.la konuşuyorlardı.
Bu sırada uzaktan iki atlı yavaşça yaklaştı. İki yüz
adım ilerde durdular. Biri eliyle ötekine Çinlileri göster�
di. Karanlıkta iki yüz adım uzaktan bu iki Çinli ancak bi­
rer yuvarlak gibi görünüyordu. İkinci atlı sadağından iki
ok çekti. İnanılmaz bir çabuklukla ikisini de atarak iki
Çinliyi devirdi. Sonra iki atlı uzaklaştılar. Bu işler o denli
çabuk olmuştu ki kimse görmemişti.
Ortalık ışıyınca ölü Çinlileri buldular. Bağatur Şad, at
uşaklarından ikisinin öldürüldüğünü görünce kaşlarını
çattı. Toplan borusu çalmış, Bağatur Şad'ın tuğu kalkmış,
Şad ata binmişti. Çıkarttığı ulak iki at uşağını öldüreni
gören olup olmadığım haykırarak soruyordu. Bir kaç da­
kikada 20.000 kişi Bağatur Şad'ın iki at uşağının öldürül­
düğünü öğrenmişti. Ulaklar bağırıp yerlerine dönünce
İşbara Alp atını dörtnala sürerek Bağatur Şad'ın önüne
geldi. Atından atlayıp yere diz vurarak selamladı. Bağatur
Şad sordu:
- Yüzbaşı İşbara Alp! İki at uşağımı kim öldürdü bili­
yor musun?
- Biliyorum Şad.
- De bakalım kimdir?

32

•

Bozkurtların Ölümü

Ben!
Bağatur Şad'ın yüzü değişti:
-Bunu niçin yaptın?
İşbara Alp ağır, tok ve soğuk konuşuyordu:
- Çuluk Kağan öldü diye seviniyorlardı.
Bağatur Şad başını eğdi. Biraz düşündü. Sonra İşbara
Alp'a sordu:
- Sevindiklerini nereden anladın? Sen Çin dilini bilir
misin?
- Çin dilini bilmem. At uşağı Çalık bilir. Çin'de üç yıl
tutsak kalıp öğrenmiştir. Konuştuklarını bana o deyi­
verdi.
- İşbara Alp! Bunun sonu nedir bilir misin?
- Çuluk Kağan'a sövenleri yok ettiğim için binbaşıolmak, senin adamlarını öldürdüğüm için sopa yemek­
tir. . .
Bağatur Şad'la İşbara Alp'ın konuşmasını dinleyenler
bu ikisine öyle bir dalmışlardı ki çok genç bir atlının
yavaş yavaş yaklaşıp bu konuşmaları pek yakından öze­
nerek dinlediğini görmüyorlardı.
Bağatur Şad gene söyledi. Dedi ki:
- İşbara Alp! Yanılıyorsun. Çinli at uşaklarını bana
sormadan ölürmek için sana buyruk veren oldu mu?
İşbara Alp bu sorguya karşılık vermeden, yavaş yavaş
oraya sokulup konuşmaları dinleyen genç söze karıştı:
- Belki olmuştur Bağatur Şad!
-

Bağatur Şad, İşbara Alp, beğler ve çeriler başlarını çe­
virdiler. Bu sözleri söyleyen Çuluk Kağan'ın küçük oğlu
Şu Tegin'di. Orada hemen bir canlanma oldu. Beğler ve
çeriler tegini yere diz vurarak selamladılar. Bağatur Şad
atından inerek tegine doğru yürüdü. O da bir sıçrayışta
atından inerek şada doğru ilerledi. Bağatur Şad gülümse­
yerek:

Bozkurtların Ölümü

•

33

- Hoş geldin yiğenim, dedi.
Herkes, İşbara Alp'a Çinlileri öldürme buyruğunu ve­
renin Şü Tegin olduğunu sanmıştı. Çuluk Kağan'ın or­
dusundan Bağatur Şad'a gelen Şu Tegin önce etrafına ba­
kındı. İşbara Alp'ı süzdü, beğlere baktı. Bir ara gözleri
Bağatur Şad'ın Çinli uşaklarına değdi. Bakışları sertti.
Daha on sekiz yaşında olduğu halde iri yarı, güçlü, ya­
man bir yiğitti. Sonra Bağatur Şad'a yöneldi:
- Şad, kutlu olsun. Kurultay seni seçti. Kağan oldun,
dedi.
Bu söz ortaya yıldırım gibi düştü. Sevindiler mi, ye­
rindiler mi, şaşırdılar mı belli değildi. Bağatur Şad'ın yü­
zü birden ciddileşti. Yanındakilerden birkaçı belli belirsiz
gülümser gibi oldu. Şu Tegin ile İşbara Alp birbirlerinin
gönüllerini gözlerinden okumak ister gibi göz göze gel­
mişler, bakışıyorlardı. Sonra Şu Tegin'in bir buyruğu da­
ha ortalığı kımıldattı:
- Davullar çalsın, Bağatur Şad, kağan olmuştur!
Bu sözler ağızdan ağıza yenilenerek bütün orduya ya­
yıldı. Kısa bir zamanda yirmi bin atlı Bağatur Şad'ın ka­
ğan seçildiğini öğrenmişti.

Kara Kağan

N sonra Ötüken'de Bağatur Şad'ın kağanlığı
O kutlanıyordu. Bağatur Şad artık Kara Kağan adını
GÜN

almıştı. Yüce otağı bezenmiş, süslü bir taht kurulmuştu.
Davullar çalınıyor, borular ötüyor, kımızlar sunuluyordu.
Kara Kağan'ın derme otağı okadar büyüktü ki, içine yüz­
lerce kişi alabilirdi. Kağan tahtın üstünde kutlu yön olan
solda oturmuştu. Sağında bir katun oturuyordu. Tahtın
biraz aşağısında solda, sağda şadlar, teginler, buyruklar,
tarkanlar duruyordu. Daha uzakta da alplar, binbaşılar,
yüzbaşılar, onbaşılar sıralanıyor, uşaklar durmadan kımız
taşıyordu.
Çuluk Kağan'ın büyük oğlu Yaşar Şad'a, Kara Kağan
tarafından Tulu Han adı verilmişti. Şu Tegin'e de Kür Şad
denilmişti. Bununla beraber Tulu Han'ın solgun yüzünde
sonsuz bir iç sıkıntısının izleri vardı. Çünkü eçisi13 Kara
Kağan'ın yanında oturan katun, babası Çuluk Kağan'ı
ağulayan üvey anası İçing Katun'du. Kara Kağan, karde­
şini ağulayan bu kadını sorguya çekeceğine, kimsenin
anlayamadığı bir sebeple onunla evlenmişti.
Otağın oldukça uzağında, Onbaşı Yamtar kimbilir ka­
çıncı kımızı içerken yanına Onbaşı Pars yaklaştı:
13 Eçi: Amca, •Ağabey» anlamına da gelir.

Bozkurtlann Ölümü

•

35

Yamtar, bu işlere ne dersin? dedi.
Yamtar cevap verdi:
- Ben de sana onu soracaktım. Sen ne dersin?
- Kurultay, Yaşar Tegin'i arıktır14 diye kağan seçmemiş. Beğler Yaşar Tegin'in usunu da beğenmiyorlar­
mış . . .
- Bunu anladık ama Kara Kağan ne diye ağasını ağu­
layan katunla evlendi?
- Benim işittiğime göre Türk türesince ağa ölünce
onun evdeşini ini alır diye evlenmiş.
- Türk türesince kağanı ağulayan cezasız bırakılır mı?
-

Onbaşıların sözü burada kesildi. Çinli bir uşak kımız
sunuyordu. Yamtar, Çinliye yukardan aşağı bir baktıktan
sonra:
- Ulan Çinli! Sakın şu sunduğun kımızda da ağu ol­
masın? dedi. Sonra kendisine yılık yılık bakan Çinliye,
boşalttığı çamçağı geri verirken ilave etti: Yirmi çamçak
içtim. Yirmi defa ölmem gerek. Bir yol ölmeğe ben­
zemez!. ..
Çinli uşak çekilip giderken, Pars, Yamtar'ı dürterek
yavaşça:
- Bak bak! İyi bak! Çuluk Kağan'ın oğulları katun'a
nasıl sert bakıyorlar, dedi.
Yamtar, başını otağa çevirdi.
- Kara Kağan usluluk etti. Çuluk Kağan'ın büyük oğlu
Yaşar Tegin'i Tulu Han yaptı. Onu doğuda Tunguz'larla
Tatar'ların üstüne han gönderecek.
- Böylelikle onu başından savmak mı istiyor?
- Kim bilir?
- Ya küçük oğlu?

1� Ank: Zayıf, sıska.

36

•

Bozkurtların Ölümü

- O daha küçüktür ... Hem kağan onun da gönlünü al­
dı. Onu Kür Şad yaptı.
- Peki bizim yüzbaşı yine neden bunlu?
- İyi bilmiyorum ama dün yeni bir kızı doğdu. Yüzbaşının şimdiyedek dört çocuğu oldu, hepsi kız. Belki
bundan bunludur.
Yamtar'ın bu sözleri üzerine Onbaşı Pars birdenbire
durgunlaştı, sustu.
*

• *

Yeni kağanın otağı önünde toplanan bu binlerce kişi
bol bol kımız içip esridikleri ıs halde büyük bir sessizlik
içinde idiler. Kağandan en uzakta olanlar bile yavaş sesle
konuşuyorlardı. Yalnız davulların, boruların, zillerin ses­
leri Ötüken'i dolduruyordu. Gün kararıncaya değin eğ­
lenti yapılacaktı. Bugün güreşçiler güreşecek, bahadırlar
dövüşecek, nişancılar ok atacak, biniciler yarışacaktı.
Kağanın işareti üzerine davullar, borular durdu. Ka­
ğan, solundaki beğlere dönerek, Tunga Tegin'e şöyle de­
di:
- Tunga Tegin! Bugün sen kılıç oyunu yapacaksın! Ba­
kalım senden özge bahadırlar var mı? Bu alpların içinde
sana denk bir er çıkarsa onu yüceltirim. Hepsini yener­
sen sana kendi elimle seçeceğim en iyi atlarımdan do­
kuzunu vereceğim.
Tunga Tegin, yere diz vurup «Buyruk kağanındır» dedi. Kara Kağan, bu sefer karşıya baktı. Gülümsedi. Hay­
kırdı:
- Ötüken'in yenilmez yiğidi, Bozkurt ailesinin kolu
bükülmez bahadırı, Gök Türklerin yüce beği Tunga Te­
gin'le boy ölçüşmek isteyen varsa beri gelsin!

ıs

Esrimek: Sarhoş olmak.

Bozkurtların Ölümü

•

37

Bir an ortalıkta çıt çıkmadı. Tunga Tegin'le kıyışa­
madıkları belli idi. Sonra dört yerden dört kişi çıkarak
kağana doğru yürüdüler. Otağa yaklaşınca diz vurup ken­
dilerini tanıttılar:
- Ben, Çuluk Kağan'ın savaşta yoldaşı, bilgide eşi Apa
Tarkan'ım!
- Ben, kılıcı çakından keskin, savaşta yağıya baskın,
ağaç söken Kül Çur'um!
- Ben, kırk defa Çin'e akın etmiş, üç kardeşi savaşta,
ataları dövüşte, dedeleri kırışta ölmüş, Binbaşı Makaraç
Alp'ım!
- Ben, Yüzbaşı İşbara Alp'ım!
İçing Katun, İşbara Alp'ın kendisini pek kısa tanıttı­
ğını görünce Kara Kağan'a eğildi:
- Bu Alp niçin kendini övüp daha uzun tanıtmıyor?
diye sordu.
Kağan, İşbara Alp'a döndü:
- Yüce Katun, senin de öteki erler gibi kendini övüp
uzun tanıtmanı istiyor, dedi.
İşbara Alp yere diz vurup kalktı. Sonra Katun'a dö­
nerek kendini şöyle tanıttı:
- Ben, attığı ok şaşmayan, attan yere düşmeyen, Çin'e
akm ettikte on tümen mal taşıyan, Çuluk Kağan ölünce
Çinli vurup yaşayan Yüzbaşı İşbara Alp'ım!
Bu sözler yıldırım gibi indi: Kür Şad ve Tulu Han,
Katun'a baktılar. Katun kızarmış, dudaklarını ısırıyor,
kendisini tutmaya çalışıyordu. Kara Kağan'ın yüzünde
hiçbir değişiklik yoktu. Tunga Tegin'e döndü:
- Bu erlerin hangisi ile boy ölçüşmek dilersin? diye
sordu.
Tunga Tegin baş eğip diz vurdu:
- Buyruk senindir! dedi.
Kara Kağan keskin bakışlarını dört erin üstünde gez­
dirdi. Ortalık soluk almıyordu. Ağır ağır şöyle söyledi:
·

38

•

Bozkurtların Ölümü

- Tunga Tegin! İşbara Alp'la vuruşacak.sın!. ..
Aynı zamanda uzakta Onbaşı Pars, Yamtar'ın omu­
zuna el atıp:
- Korkarım bizim yüzbaşıya bir iş olmasın, dedi.
Tunga Tegin, ilerleyip İşbara Alp'ın karşısında durdu.
Üstünde yeni güzel bir zırh göğüslük vardı. Tulgasında
gümüşten bir ay parlıyordu. İşbara Alp'tan daha uzun,
daha iri idi. Çekik yeşil gözleri tatlı ve sert bakıyordu.
Kağan «Hazır mısınız?» diye sordu. Sonra üç defa el çırp­
tı. Birbirinden on adım uzakta bulunan iki yiğit yıldırım
gibi kılıç çekerek birbirlerine saJdırdılar. Bütün gözler
onlara çevrilmişti. Arkalarda kalanlar atlara binip bakı­
yorlardı. İki bahadır büyük bir ustalıkla kılıç kullanı­
yorlardı. İndirilen kılıçları, ya kendi kılıçları ile çeliyorlar,
ya kalkanla durduruyorlardı.
Ortalıkta kılıç şakırtısından başka bir şey işitilmiyor­
du. Katun buşkulanmıştı. 16 İşbara Alp'ın yenilmesini,
hatta ölmesini istiyordu. Tulu Han'la Kür Şad yakın ak­
rabaları olan Tunga Tegin'in kazanmasını istemekle bera­
ber İşbara Alp'ın yenilmesine de bir türlü razı olamıyor­
lardı. Çünkü o da daha uzaktan akrabaları idi. İşbara Alp'
ın buyruğundaki onbaşılar göz kırpmadan bu çarpışmaya
bakıyorlar, kağan ise donukluğunu muhafaza ediyordu.
Savaş hızlanıyor, sertleşiyor, çevik adımlarla sıçrayan iki
bahadır kağanın önündeki alanda ileri geri giderek dövü­
şüyorlardı.
Bir aralık ikisi de birbirlerine sağlarım dönerek sol el­
leriyle tuttukları kalkanları geri aldılar ve korkunç, fakat
o kadar da güzel ve tatlı bir kılıç oyununa koyuldular ki
ikisi de bir adım ilerleyip gerilemeden havada kılıç çar­
pıştırıyordu. Onlar bu yaman inişleri birbirinin tulgaları­
na doğru yapıyorlar, fakat öteki bunu hemen çeldiği için
16

Buşku: Heyecan; Buşkulanmak: Heyecanlanmak.

Bozkurtların Ölümü

•

39

iki yiğit havada kılıç döndürüyormuş gibi oluyordu. Kür
Şad, göz kesilmiş, bu oyuna bakıyordu. Bu döğüşe doğ­
rusu doyum olmazdı. Kara Kağan dövüşecek iki yiğidi iyi
seçmişti. Birden ikisi de birer adım atarak birbirlerine
yaklaştılar. Kılıçları birbirine takılı kalmıştı. Göz göze
geldiler. Tunga Tegin:
- İşbara Alp! Seninle dövüştüğüm için övünürüm, de­
di.
Yüzbaşı:
- Sağ ol Tegin! diye karşılık verdi.
Sonra ikisi de birer adım geriye fırlayarak kalkanlarını
öne aldılar. Dövüş yine eski hızı ile sürdü. Daha hiçbi­
rinde yorgunluk gözükmüyordu. İçing Katun sinirlenme­
ye başlamıştı. Kağan'a eğilerek:
- Artık yetişmez mi? diye sordu.
Kağan başını çevirmeden cevap verdi:
- Böyle güzel vl.ıruşan erleri bu kadar çabuk ayırmak
yazık değil mi.? İyi bak! Böyle yahşi dövüşü ömründe bir
daha göremezsin. Çin'de böyle şeyler yoktur!
Katun sustu. Başını yine savaşa çevirdi. Tam bu sırada
Tunga Tegin'in dayanılmaz bir saldırış yaptığı, İşbara
Alp'a ardı ardınca üç kılıç savurduğu, İşbara Alp'ın bu
kılıçlan kalkanıyla karşıladığı, fakat kalkanın bu yaman
vuruşlara dayanamayarak ikiye ayrılıp yere düştüğü gö­
rüldü. Bir anda Katun'un gözleri parladı. İşbara Alp'ın
onbaşıları dudaklarını ısırdılar. Kür Şad'ın gözleri merak­
la açıldı. Kağan gülümsedi. İşbara Alp hemen karşısında­
kine sağını dönerek kılıçla siper aldı. Herkes Tunga Te­
gin'in yeni ve son bir saldırışını beklerken onun da kalka­
nını yere fırlattığını ve <cDavran, İşbara Alp!» diye bağır­
dığını gördüler. O deminki, herkesi bayıltan kılıç oyunu
yine başlamıştı, iki yiğit yaman dürtüşler de yapıyorlardı.
Bu sefer artık kılıçlar arasıra hedefi buluyor, fakat tul­
galar ve zırhlar buna dayanıyordu. Şimdi İşbara Alp geri-

40

•

Bozkurtların Ölümü

lemeye başlamıştı. Tunga Tegin durmadan saldırıyor,
İşbara Alp boyuna korunuyordu. Biri ilerliyor, öbürü ge­
riliyordu. İşbara Alp biraz yorulmuş gibiydi. Çekile çekile
sonunda seyircilerin önüne kadar geldi. Bir adım daha
gerilerse yenileceğini anladı. Tunga Tegin'in son saldırı­
şını çeldikten sonra yaman bir saldırış yaptı. Tunga Tegin
bundan ancak bir adım geri fırlamakla korunabilmişti.
İkinci saldırışı daha yaman oldu. Kılıcı dayanılmaz bir
inişle Tunga Tegin'in tulgasmı bulmuş, tulga bağları ko­
parak yere düşmüştü. Tunga Tegin'in burnundan kan
geliyordu. Bunu gören Katun'un gözleri bulandı. İşte
İşbara Alp oyunu kazanıyordu. Bir kılıç vuruşu daha başı
açık kalmış olan Tunga Tegin'i öldürebilirdi. Fakat Katun
yanıldı. İşbara Alp bir adım geri çekildi. Bir hamlede
tulgasını başından çıkarıp yere attı ve <(Davran Tunga
Tegin!» diye saldırdı. Savaş sanki yeni başlamıştı. Okadar
hızlı ve sert vuruşuyorlardı. Uzun saçları uçuyor, yüzle­
rinde, alınlarında ince çizikler beliriyor, bu çiziklerden
kan sızıyordu.
Kağan'ın Çinli uşaklarından dört tanesi otağın arka­
sında idiler. Otağın önünde olan kılıç oyununu göremi­
yorlar, görmek için bir yol arıyorlardı. Bu dört uşaktan
biri tutsak bir Çin subayı idi. O, hepsinden çok görmeye
istekli bulunuyor, sağa sola gidip geliyordu. Çinlilerden
biri arkadaşına dedi ki:
- Otağın şuraqan eteğini kaldırıp baksak olur mu?
Önümüz hep düzlük olduğu, dövüşenler yerde savaştığı
için görebiliriz.
Bu teklif kabul olundu. Dört Çinli birden yere uzan­
dılar. Bir iki uğraşmadan sonra otağın eteğinden bir yeri
kaldırmışlar, bir iki yüz adım Herdeki dövüşü seyretmeye
başlamışlardı. Eski Çin subayı dövüşenleri tenkit ediyor,
yanındakilere öteberi öğretiyordu:

Bozkurtların Ölümü

•

41

- Boşuna gelmişiz. İkisi de acemi. Hiçbir şey bil­
miyorlar. Bu kadar dangalaklık olur mu? Karşısındakinin
tulgası düşünce kendi tulgasını da başından çıkarıp attı.
Türkler buna yiğitlik derler ama bu düpedüz hımbıllıktır.
Okılıç bende olsaydı gösterirdim.
Savaş öyle uzamış, o denli kızışmıştı ki bütün seyir­
cilerin yürekleri davul gibi vurmaya başlamıştı. Savaşı
göremeyenler bin türlü yol arıyorlardı. Birkaç kişi bir
kağnı getirip üzerine at çıkarmışlar, kendileri de atın
üzerine binmişlerdi. At uşağı Çalık ise öteye beriye gidi­
yor, bir delik bulup da kılıç oyununu göremiyordu. Fakat
o bıkıp bezmeden, uzanıp yorulmadan boyuna koşuyor,
gidiyor, yer arıyordu. Yer ararken otağın arkasına değin
sokulduğunu sezmişti. Oraya varıp da dört kişinin topra­
ğa yatarak bir yere baktıklarını görünce bunların savaşı
seyrettiklerini anladı. Yürüdü. Yatıp bakanların Çinli
olduğunu anlamadan o da yattı.
Yaşasın! Otağın kapısı boydan boya açık olduğu için
buradan dövüş görünüyordu. Biraz uzakta idiler aı'na on­
ları görüyordu ya. Çinliler de o kadar dalmışlardı ki yan­
larına yeni birisi mi geldi, yoksa içlerinden birisi yer mi
değiştirdi, anlayamadılar. Dövüş uzayıp gidiyordu. İşbara
Alp'ın alnında, Tunga Tegin'in şakağında birer büyücek
yara vardı. Öteki ince yaralardan ise artık hiçbirisinin
beti benzi gözükmüyordu.
Çinlilerden biri subaya sordu:
- Bu herifler kudurdular mı? Hala dövüşüyorlar!
Çince söylenen bu sözleri işitince. Çalığ'ın yüzü bir
değişiş değişti ki... Fakat seyrettiği dövüşün tadı onu
karışmaktan alıkodu. Eski Çin subayı cevap yerdi:
- Bu Türkler ussuz kişilerdir. Yabarıdomuzu gibi dö­
vüşürler amma ustalıkları yoktur. Ben olsaydım şimdi­
yedek şu İşbara Alp adındaki dangalağı yere sererdim!

42

•

Bozkurtların Ölümü

Çalık, yılan sokmuş gibi yerden fırladı. Eski Çin su­
bayının beline bir tekme indirerek haykırdı:
- Ulan it oğlu it! Ne dedin?
Dört Çinli birden ayağa kalktılar. Çince konuşmaları­
nı anlayan bu Türk'ün nereden çıktığını kavrayamamış­
lar, şaşırmışlardı. Çinli, işin sarpa sardığını görünce kur­
nazlık yapmak istedi:
- Bana bak! Senin bayağı bir çeri olduğ
Kineş

V URULTAY kurulmuştu. Kağan, Batı Kağanı'ndan ge­
.1'.ıen bitiği, okuması için Kürşad'a uzattı. Kür Şad
bitiği o�uduktan sonra kağan söze başladı:
- Türk beğleri! Ustan üstün us vardır. Ne düşünüyor­
sanız, gereken ne ise ortaya atın. Kineşelim. OJa ki doğru
yolu bulur da ona göre iş ederiz.
Beğlerden birisi söz istedi:
- Kara Kağan! Buyruk ver, söz edeyim. Diyeceklerim
var, dedi.
Bu yaşlı bir beğdi. Saçına, sakalına kır düşmüştü. Al­
nında, yüzünde kılıç yaralarının izleri vardı. Düşünme­
den söz ediyor gibi idi. Fakat yakışıklı sözler söylüyor,
sözünü dinletiyordu:
- Ben Batı Türkeli'ni iyi bilirim. Evdeşim de oralıdır.
Batılılar bizden güçlüdür. En iyi atlar orada çıkar. Batı
Elinde açlık olmaz. Türlü güzel yemişler vardır. Onların
tarlaları verimli, onnanları çoktur. Tüng Yabgu Kağan'ın
sözlerini olduğu gibi kabul etmeliyiz. Eskiden Türke­
li'nde tek kağan varken budunun boğazı tok, sırtı pek,
yağısı azdı. El ikiye bölününce ilk iş olarak birbirine yan
bakmaya başladılar. Çin'e giden Türkler daha Türklükle­
rini unutmadan nasıl bize kılıç çekmeye başladılarsa
Doğu Türkeli ile Batı Türkeli de, böyle giderse, birbirini

78

•

Bozkurtların Ölümü

Çinli gibi göreceklerdir. Bana kalırsa hemen Tüng Yabgu
Kağan'a elçi gönderelim. Bir anlaşma yapalım. İki kağan
birbirine yağılık etmeyeceklerine and içsinler. Onlar bize
at ve iyi pusat yollasınJar. Biz de onlara Çin'den aldığımız
ipekten yollayalım. Olabilecek gibi ise, iki kağan birbiri­
ne savaşlarda çeri vermeye de söz versinler.
Kara Kağan öteki beğlere baktı. Tunga Tegin söz aldı.
Dedi ki:
- Tüng Yabgu Kağan bizden güçlü imiş. Güçlüler güç­
lülerle bağdaşmak ister. Biz de ona gücümüzü göstere­
lim. Elçileri bu kış nasıl olsa burada alıkoyacağız. Yaz
gelince, Çin'e akın edelim. Elçiler çerimizi, gücümüzü
görsünler. Ondan sonra biz de oraya kendi elçilerimizi
gönderelim. Tüng Yabgu Kağan bizim de güçlü olduğu­
muzu görürse andlaşmayı daha çok ister. Bize güvenir.
Bize asığlar gösterir.
Bu sözlerden sonra kurultaydaki beğlerin en genci
olan Kür Şad söz aldı:
- Yahşi söz ediyorsunuz. Elçilere gücümüzü göstere­
lim. Sonra andlaşmayı yapalım. İki kağan yardırnlaşsın­
lar. Yalnız bir nesneyi unutuyorsunuz!
Herkes birbirine baktı. Anlamamışlardı. Kür Şad de­
vam etti:
- Ötüken'de Türklerin yarısı kadar da Çinli olduğunu
elçiler görmeyecek midir?

g

Kür Şad bu soruyu sorunca onalı a sessizlik çöktü.
Ne demek istediğini gene anlamamışlardı. Kağan cevap
verdi:
- Görürlerse ne çıkar? Çok tutsağırnız olduğunu anlarlar.
- Hayır, bunu anlamazlar. Bunlara tutsak demezler.
Bir beğ sordu:
- Ne diyorsun Kür Şad? Bu Çinliler bizim tutsakları­
mız, kölelerimiz değil mi?

Bozkurtlann Ölümü • 79
- Tutsaklarımızdır ama Ötüken'de aşağı yukarı Türk­
lerle denk gibidirler. Tutsağa benzer durumları yoktur.
Kağan gene sordu:
- Kür Şad! Demek istediğini daha açık de. İyi anlamı­
yoruz.
- Demek istediğim şu: Burada Çinlilerin borus u da bi­
zimki kadar ötüyor. Kara Kağan tahta oturduğu gün, ota­
ğının ardında dövüş oluyordu. Çinli at uşakları bir Türk
çerisiyle dövüşüyorlardı. Eskiden Çinliler buna kıyışabi­
lirler miydi? Çinliler bu gücü nereden, kimden alıyorlar?
Şu Çin beği Şen-king nedir? İkide bir katunun, hatta
kağanın otağına gider, Türk beğleriyle denkmiş gibi ko­
nuşur?
- Şen-king tutsak değil, konuktur.
- Konuktur ama Çinlidir. Çinli tutsakken de, konukken de hep o Çinlidir. Konuk olsa bile biz çağırmadık ya.
Kendi budununa yaramayan, bizim işimize yarar mı?
Sonra onun yoldaşı Van-zin-şan. Ötüken'in her yerini
dolaşıyor. Her yere girip çıkıyor. Ondan sonra da Şen­
king'le haşhaşa verip konuşuyor.
- O da konuktur. Gezerse ne çıkar?
- Konuksa ne diye tutsak Çinlilerle düşüp kalkıyor?
Onlarla ne konuştuklarını biliyor musunuz?
- Bilip de ne olacak? Çinliler ne konu$ur ki? Ya çalgı,
ya kadın, ya para. ..

·

- Yalnız bu kadar değil. Bir de dalavere. . . Bu Çinlilerin
çaşıtlık edip etmediklerini düşündünüz mü?
Beğlerle kağan doğruldular. Hepsinin kaşları çatıldı.
Kağan sordu:
- Çin beği çaşıt mı? Nasıl olur? Çin'de kendi ailesi ka­
ğan değil ki . . .
- Bundan ne çıkar? Ötüken'de Bozkurtlar bitip d e ye­
rine Dokuz Oğuzlar, Karluklar kağan olsa ben gene Çin'e

80

•

Bozkurtların Ölümü

yağı kalırdım. Benim yapacak olduğumu Çin beği neden
yapmasın?
Bir ölüm sessizliği yayıldı. Kağan, Kür Şad'a, beğlerine
birer birer bakıyor, beğler gözlerini Kür Şad'dan ayırmı­
yorlardı. Kür Şad başını yere eğmişti. Sessizliği Tunga
Tegin bozdu:
- Çin beği çaşıtlık ederse ne çıkar? Kılıçlarımız kes­
kinliğini mi yitirir? Yaylarımız mı gevşer?
- Hayır, bunların biri olmaz. Bizim sayımızı öğrenir­
ler. Akın edeceğimiz zaman haberleri olur. Ona göre dav­
ranır, pusu kurarlar. İçimizde Çin için en korkulu kimse,
onu bir kolayına getirip öldürürler.
- Kür Şad ! Sen bizi çocuk yerine koyuyorsun. Bu tut­
saklar bizden birini nasıl öldürür? Çinli tutsağın elindeki
kılıç bir Türk beğini öldürebilir mi? Ötüken'de bir Türk
beğini öldürmek için bütün Çin pusata sarılmalıdır.
- Ben size Çinliler bahadırlıkla öldürüi'ler demiyorum.
Savaş alanında bir Türk beğini öldürmek Çinlilere güç
gelir. Ama otağında bir Türk kağanını bile nasıl öldür­
düklerini hepiniz gördünüz. Ben size kılıcı anlatmıyo­
rum. Ağudan konuşuyorum.
Kür Şad yıldırım gibi konuşuyordu. Kağan bu sözler­
den alınmıştı. Kür Şad'a soğukkanlılıkla sordu:
- Peki Kür Şad! Tüng Yabgu Kağan'a elçi gönderme­
den önce ne yapalım diyorsun?
- Ne mi yapalım? Bu Çinlilerin tutsak olduğunu onla­
ra gösterelim. Çinlilerin öz başlarına tarlası olmasın.
Onların koyunlarının yarısını alıp Türklere verelim. Biz
gidip akında, savaşta kan döküyor, ölüyoruz. Onlar tut­
sak diye Ötüken'de oturup tarla sürüyor, koyun üretiyor­
lar. Sonra bizim Türklerle alış veriş edip bir koyununa on
tane tilki derisi alıyorlar. Sonra da bu derileri gene Çin'e
satıp zengin oluyorlar.
- Bunun önünü almak kolaydır.

Bozkurtların Ölümü

•

81

- Kolaydır ama iş bu kadarla bitmiyor. Bu Çinliler
Türklerin ahlakını da bozuyor. Tutsak Çin kadınları bin
türlü kannış yapıp Türk erlerini kandırıyorlar. Bizim
kızlarımız böyle kannış bilmez. Çin erkekleri nasıl kötü
mallarını bize iyi maldır diye sürüp bizi aldatıyorlarsa,
Çin kadınları da kendilerini boya ile, kannış ile sürüp
Türk erlerine satıyorlar. Erkekler çabuk kanar. Çin kızla­
rını bir şey sanıyorlar. Elma gibi al yanaklı, ipek gibi
kumral saçlı, ışık gibi yeşil ala gözlü, suna boylu Türk
kızları dururken sarı benizli, karanlık bakışlı, sıska Çin
avratlarına gönül kaptırıyorlar. Evli kadına kötü gözle
bakılır mı? Türk türesince evli kadına ilişmek ölümle bi­
ter. Biter ama artık bu türe de suya düştü. Çünkü evli
kadınlar artık buna razı oluyorlar.
Kurultay yaman bir heyecana düştü. Kağan ve beğler
ayağa fırladılar. Kağan bağırdı:
- Ne diyorsun? Evli kadınlara saldıran var da duymu­
yor muyuz?
- Duymuyoruz. Duyurmuyorlar. Düşümüze37 girse
usumuzu kaçırırdık değil mi? Evet ya! . . . Çinli tutsakların
evdeşleri Türk erlerini avlıyorlar. Çinliler evdeşlerinin
yaptıklarını bilmiyor mu? Biliyor. . . Biliyor ama sesini çı­
karmıyor. Bilakis onu kışkırtıyor. Çünkü böylelikle akın­
larda aldığımız ne kadar altın, gümüş, mal varsa hepsi
Türk çadırlarından Çinli tutsakların çadırlarına taşınıyor.
Çinli bu . . . Yabancı. Yapmaz mı? Deyin bakalım; buna ne
yapacağız? Bizim türemizde bir kişi evli bir kadına ilişir­
se kadın şikayet eder, saldıran, ilişen yokedilirdi. Ya bu
kadın şikayet etmezse. . . Türk türesi bunun için bir şey
söylemiyor.
Kurultay heyecanlanmıştı. Bir beğ bağırdı:

37 Düş: Rüya.

82

•

Bozkurtların Ölümü

- Kadın şikayet etmez olur mu? Böyle kadın görülmüş
müdür? Ya o kadının kocası durur mu?
Kür Şad yıldırım gibi gürlüyor, fakat heyecanlanmı­
yordu.
- Türk kadını olursa böylesi bulunmaz. Ama Çinli ev­
deşlerden çıkıyor işte! Çünkü Çinli erkeklere para, mal
gerek. Onun kesesi akça ile dolmalıdır. Akçayı almak için
de malını verir, her şeyini verir, daha ileri gider, evdeşini
de verir. Çin kadınları Türkleri böyle soyup kocalarım
zengin ediyorlar. Çinlilerin nasıl bayıldığını anladınız mı?
Bakın, Ötüken'de doğan Çinli çocuklar o kadar Çinliye
behzemiyor. Bunu Ötüken'in havasından, suyundan mı
sanıyorsunuz? Çin'deki köpek Ötüken'e gelmekle kurt
olmuyor da Çinli Ötüken'e gelmekle nasıl Türk'e benzi­
yor? Çünkü ona Türk kanı aşılanıyor. Yalnız Çinli'ye
Türk kanı aşılansa iyi. Belki ilerde Çin'den daha iyi çeri
çıkar da daha tatlı savaşırız. Halbuki şimdi Türkler de
Çin kadını almaya başladılar. Bizim bildiğimiz Çinli ka­
dın almak kağanlar içindir. Bunun da sebepleri vardır. Ya
bu Türk erlerinin hepsi şimdi kağan mı oldular? Çinliler
Türk kanıyla aşılanarak canlanır, bahadırlaşırlarken biz
de kanımıza Çin kanı katarak soysuzlaşacak mıyız? Bu­
günden tezi yok, Türk erlerini baştan çıkaran Çinli avrat­
lara sopa çekmeli. Çinli avradın kocası bunu biliyorsa
gebertmeli. Çinliler öz başlarına tarla eyesi olmamalı.
Türk erleri Çinli kadınlarla evlenmemeli. Bütün Çinlilere
de göz kulak olmalı. Yoksa yay38da Çin'e yapacağımız
akını Çin sarayı şimdiden duyar.
Kağan beğlere baktı. O zamana kadar söze karışma­
mış olan bir beğ söz aldı:
- Kür Şad doğru söylüyor. Türk türesi yabana atıla­
maz. Bizim budunun da suçu yok değil. Bir kişi pusuya

38 Yay: İlkbahar

Bozkurtların Ölümü

•

83

düşerse suç yalnız kuranın değil, biraz da pusuya düşe­
nindir. Türk erleri Çinli avratlara aldanıp baştan çıkıyor­
sa yalnız Çin kadınlarına sopa atıp Çin erkeklerini öl­
dürmekle iş bitmez. Türk türesinin tam yerine gelmesi
için evli kadına ilişen Türk erlerinin de başını uçurmalı.
Bizim türemiz evli kadına ilişen bir erin başını kesmek
için o kadının Türk, Çinli yahut tutsak olup olmadığına
bakmıyor.
Tunga Tegin söze karışıp «doğrudur» dedi. Kür Şad
itiraz etti:
- Olmaz. Ozaman Türkle Çinli bir olur. Türk türesi
Türkler için yapılmıştır. Hem de bizim türemizde kadına
zorla saldıranın başı kesilir. Türk erleri Çinli kadınlara
zorla saldırmıyorlar ki...
Kineş uzayacaktı. Gün batıyordu. Kağan beğlere birer
birer düşüncelerini sordu. On iki beğden yarısı Kür Şad'ı
tutmuştu. Kağan hangi yana geçerse sözü onlar kazana­
caktı. Kağan son sözü söyledi:
- Yay gelince Çin'e akın edip gücümüzü elçilere göste­
receğiz. Çinlilerin öz başlarına tarlası olmayacak, malla­
rının yarısı Türklere dağıtılacak, Türkler Çin kadınlarıyla
evlenmeyecekler. Türk erlerini ayartan Çin kadınlarına
sopa atılacak. Kocalarının bu işten bilgisi varsa onlar da
yok edilecek ... Türk türesi evli kadının budununa bak­
madığı için bu kadınlara ilişen Türk erleri de öldürüle­
cek!

Yargı.arı

B

ÜTÜN

yasavullar40 kağandan buyruk almışlardı. Gece­

leri Çinlilerin çadırlarına iyice göz kulak olacaklar,

bu geceden işe başlayacaklardı. Evli bir Çinlinin çadırına
giren Türk yakalanacak, çadırdaki Çinli kadın da onunla
birlikte deliğe tıkılacaktı. Kadının kocası varsa deliğe tı­
kılmadan önce yasavullardan elli sopa yiyecekti. Yasavul­
başı Bağa Tarkan da bu gece görev başında bulunacaktı .
Bağa Tarkan, yanında, biri Çince bilen iki yasavul ol­
duğu halde dolaşıyor, arasıra Çinli çadırlarının önünde
duruyordu. En ufak bir sese kulak veriyordu. Kağanın
buyruğu kesin ve settti. Zaten Bağa Tarkan da çoktandır
böyle bir buyruk bekliyordu. Ötüken'de işlerin tatsız
gitmesine üzülenlerin başında kendisi vardı. Onun için,
her gece gün ışıyıncaya kadar ortalığı gezmeyi, beklemeyi
göze almıştı.
Gece yarısına doğru ortalık soğudu. Bağa Tarkan dur­
maksızın gezmekten acıkmıştı. Yasavullardan birini kı­
mız getirmeye gönderdi. Kendisi de öteki yasavulla bir
ağacın dibinde bekledi.

39 Yargı: Mahkeme, hüküm.
rn
Yasavul: Polis, inzibat.

Bozkurtların Ölümü

•

85

Uzaktan ağır adımlarla birisi geliyordu. Bağa Tarkan
yasavula yavaşça:
- İyi bak. Bakalım tanıyacak mısın? dedi.
Gelen, onların oldukça yakınlarından geçti. Sağa sola
baktığı yoktu. Yürüyüp kayboldu. Bağa Tarkan sordu:
- Tanıdın mı?
- Evet! Binbaşı İşbara Alp'ın onbaşılarından Sançar'dır.
- Bu zaman burada ne arıyor?
- Sançar'ın işlerine akıl ermez.
Kımız gelmişti. Dikip canlandılar. Gene gezmeye ko­
yuldular. Bu böylece sürüp gidiyordu. Bir aralık yasavul­
lardan biri durup:
- İşitiyor musun Tarkan? diye sordu.
Bağa Tarkan da işitmişti. Yakınlardan bir mırıltı geli­
yordu. Ses etmeden, gürültü çıkarmadan sesin geldiği
yana doğru yürüdüler. Bu ses bir Çinlinin çadırından ge­
liyordu. Bir kadınla bir erkek sertlikle konuşuyorlardı.
Bağa Tarkan Çince bilen yasavl.İla dinlemesi için işaret
etti. Yasavul diz çöküp kulağını çadıra dayadı. Dinledi.
İçerde bir kadınla bir erkek ağız kavgasına tutuşmuşlardı.
Çinli erkek soluk almadan söyleniyor, kadın arasıra
kesik sözlerle cevap veriyordu.

Bağa Tarkan, yasavulu

dürterek yavaşça sordu:
- Ne diyor?
- Kadına sen beceriksizsin, diyor. Şu onbaşıyı kandıramadın, diyor.
Bağa Tarkan hopladı:
- Bu onbaşı da kim? Sakın Sançar olmasın?
İçerde ağız kavgası büyüyordu. Şimdi erkek susmuş,
boyuna kadın söyleniyordu.
Tarkan'a anlattı:

Yasavul, kadının sözlerini

86

•

Bozkurtların Ölümü

- Ben onbaşıyı çadıra kadar getirdim; daha artığını ya­
pamadımsa suç bende mi diyor. Bu kadar akçayı, malı
biriktirip ne yapacaksın diyor.
Yasavul birdenbire sustu. Kulağını çadıra daha iyi da­
yadı. Şimdi erkek haykırırcasına söylüyordu. Bağa Tarkan
gene dürterek sordu:
- Ne söylüyor?
- Bu akçalarla malları alıp Çin'e kaçarak beğ gibi yaşayacağım. Sen istersen burada Onbaşı Sarıçar'ınla kal di­
yor.
Bağa Tarkarı daha beklemedi. Çadırın kapısını açarak
içeriye daldı. İki yasavul da ardınca girdiler. Çinlinin
benzi sapsarı oldu. Bu, Ötüken'de herkesi kumarla, tica­
retle soyarı Bay Çinli idi. Evdeşi güzel Fu-lin ise şaşkın­
lıkla Tarkarı'a ve yasavullara bakıyordu. Bağa Tarkarı'ın
sesi gürledi:
- Uları it Çinli! Evdeşini öne sürüp Türkleri soyuyor­
sun değil mi?
Çinli, <1Beğimiz .

. .»

diye söze başlayacak oldu. Fakat

Bağa Tarkarı onun sözünü kesti:
- Sus! . .. Sonra da Çin'e kaçacaktın, öyle mi?
Çinli titremeye başladı. Yasavulbaşı bir daha gürledi:
- Ben senin kötü canını tamuya41 yollatayım da ondan
sonra sen istersen gene Çin'e kaç!
Sonra yasavullara dönerek bağırdı:
- Yıkın şunu yere . . .
Çinli zaten yıkılmak üzere idi. Yasavulun biri doku­
nur dokunmaz yuvarlandı. Bağa Tarkarı buyurdu:
- Elli değnek vurun!

İki yasavulun kamçıları kalkıp inmeye, Çinli bangır
bangır bağırmaya başladı. Fakat bu bağırtı uzun sürmedi.
Belki yirminci, belki otuzuncu sopadan sonra, yarı da
41

Tamu: Cehennem.

Bozkurtların Ölümü

•

87

korku yüzünden, Bay Çinli, beline inen sert bir vuruşa
dayanamayarak öldü gitti. Fu-lin pek çabuk olup biten bu
işlerden o kadar şaşırmıştı ki, sanki dili tutulmuştu. Bağa
Tarkan öfke ile sordu:
- Sen de Onbaşı Sançar'ı mı baştan çıkardın?
- Neden susuyorsun? Ama Sançar'ı bir yol daha baştan çıkaramazsın. Ona gönül verdinse sen de öteki dün­
yaya gidinceye kadar bekleyeceksin.
Sonra ölü Çinliye bakarak şöyle söyledi:
- Sanki kocan acunu soydu da ne oldu? Bu akçalar
ötede geçer mi, hiç ummam. Ama kocan kurnazmış. Tez
geberdi de hem sopa yemekten. hem idam olunmaktan
kurtuldu.
Sonra yasavullara buyurdu:
- Şu akça, altın, gümüş dolu sandıkları sırtlaym, sen
de düş önüme bakalım.
Tan ağarıyordu. Bay Çinlinin biriktirdiği bütün parayı,
iki yasavul omuzlayıp sınlamışlar götürüyorlardı. Fu-Iin
de Bağa Tarkan'ın ardına düşmüş, yürümekte idi. Zangır
zangır titriyordu. Çünkü nereye ve ne için gittiğini bilmi­
yordu.
Yasavulbaşı, sandıkları bir emin yere yerleştirip Fu­
lin'i deliğe tıktıktan sonra iki yasavulu aldı. Onbaşı San­
çar'ın çadırına yöneldi. Sançar çok erken kalkardı . O gün,
erlerine savaş idmanı yaptıracaktı. Kımızı dikmiş, kılıcını
kuşanmıştı. Birdenbire dışarda ayak sesleri duyuldu.
Sonra kapı açılarak bir yasavul gözüktü:
- Onbaşı Sançar, dışarı gel! dedi.
Sançar zaten çıkıyordu. Çıkıp da Bağa Tarkarı'ın asık
yüzünü görünce hiç irkilmedi. Yere diz vurarak Tarkan'ı
selamladı. Bağa Tarkan sordu:
- Onbaşı Sançar! Bu gece nerede idin?

88

•

Bozkurtların Ölümü

Sançar her zamanki asık yüzü ile, Tarkan'a baktı. Ce­
vap vermedi. Bağa Tarkan, Onbaşı Sançar'ın huyunu hiç
bilmiyordu. Kızarak bağırdı:
- Sana soruyorum! Bu gece nerede idin?
- Sana ne be!
- Ben yasavul başıyım. Yasak olan yerlere gidip gitmediğini anlamak için soruyorum.
- Ötüken'de yasak yer olur mu be?
- Olur.
- Ben bilmiyorum.
- Söyleyecek misin?
- Hayır!
- Yıkın şunu yere. Elli eğnek vurun!
İki yasavul Sançar'ı yere yıktılar. Kamçılarını hızla kal­
dırıp indirmeye başladılar. Sançar hiç oralı değildi. Ne­
den dayak yediğini anlamıyor, zahmet edip sormaya da
lüzum görmüyor, yalnız karşısında yasavulbaşıyı gördüğü
için, sesini çıkarmıyordu. Elli değnek bitince Sançar aya­
ğa kalktı:
- Bugünkü idman için iyi tımar oldu, dedi.
Bağa Tarkan'ın öfkesi artıyordu. Sançar'ı şaşırtmak
için bağırdı:
- Sen istediğin kadar sakla. Ben senin bu gece nerede
olduğunu biliyorum.
- Biliyorsan ne diye soruyorsun?
- Sen bu gece Bay Çinli'nin çadırında değil miydin? Ne
diye yalan söylüyorsun?
Sançar'ın gözleri açıldı:
- Ne? Ne? Ulan sen çıldırdın mı? Düş mü görüyor­
sun?
Bağa Tarkan yasavullara bağırdı:
- Söylemek istemiyor. Tutun şunu. Fu-lin'in yanına
tıkın!

Bozkurtların Ölümü

•

89

Yasavullar davrandılar. Fa.kat Fu-lin sözünü işitince
çılgına dönen onbaşı, kılıcını çekerek bağırdı:
- Davranmayın! Deşerim ha! . ..
- Karşı mı geliyorsun?
Artık iş işten geçmişti. İki yasavul ve Bağa Tarkan kı­
lıç çekerek Sançar'a yürüyorlardı. Dövüş pek kanlı ola­
caktı. Fakat olmadı. Çünkü yıldırım gibi bir ses:
- Onbaşı Sançar! diye bağırmış, Sançar da kılıç indirerek ve dikleşerek:
- Buyur! diye cevap vermişti.
Bu, Binbaşı İşbara Alp'tı.
- Onbaşı Sançar! Kılıcını kınına sok!
Bir şakırtı işitildi. Kılıç kınına girmişti. Sonra İşbara
Alp, Bağa Tarkan'a dönerek sordu:
- Bağa Tarkan! Onbaşıyı alıp götürmek mi dilersin?
- Evet!
Binbaşı, yeniden Sançar'a buyurdu:
- Onbaşı Sançar! Kılıcını çadırına koy. Bağa Tarkan'la
git!
Sançar diz vurarak cevap verdi:
- Buyruk senindir!
*
* *

Gün doğduktan biraz sonra yargı kuruldu. Dokuz yar­
gıcı, kalın keçelerle süslenen yerlerine oturdular. Yasa­
vulbaşı Bağa Tarkan iki yasavulu ile birlikte yargıcıların
karşısına geçti. Budun bugün, yargı olacağını duyduğun­
dan alanı çepeçevre kuşatmıştı. Başyargıcı, Bağa Tarkan'a
yüz çevirerek söze başladı:
- Bağa Tarkan! Gördüklerini, yaptıklarını anlat.
Yasavulbaşı, gece olup bitenleri kısaca anlattı. Başyar­
gıcı buyurdu:

90

•

-

Bozkurtların Ölümü
Çinli kadını getirin!

İki yasavuldan biri koşarak gitti . Fu-lin'i yargıcıların
karşısına getirdi. Fu-lin bu birikmiş insanları, çatık yüzlü
yargıcıları görünce korktu, titremeye başladı. Başyargıcı
hemen sorguyu açtı:
- Adın ne?
- Fu-lin.
- Evli olduğun halde bir Türk onbaşısını ne diye ayarttın?
Yüzlerce Ötükenli'nin yakıcı bakışları Fu-lin'in üstün­
de toplanmıştı. Kendisini hemen orada öldürecekler sa­
nıyor, ayakta güçlükle durabiliyordu. Yargıcıların cevap
bekleyen korkunç bakışları karşısında sesi titreyerek:
- Kocam öyle söylemişti, diyebildi.
- Senin kocan bu denli namussuz kişi mi idi?
- Hayır! Namuslu idi amma...
- Ne? Namuslu idi de seni ne diye kötü yola kışkırtıyordu?
- Kocam çok para biriktirmek istiyordu. Akçası olan­
lara beni saldırıyordu. Onlar da kanıp akçalarını veriyor­
lardı.
- Kocanın ne kadar akçası vardı?
- Bilmiyorum.
- Bağa Tarkan! Bu kadının kocasında ne kadar akça
buldunuz?
- İki yasavulla yalnız altınları sayabildik. Altı bin akça
çıktı. Gümüşler dahi bir o kadar var.
- Bu kadar akça kağanda bile yoktur. Kocan bu akçaları niçin topluyordu?

- Çin'e kaçıp beğ gibi yaşamak için.
- Çin'e nasıl kaçacaktınız?
- Bilmiyorum.
- Onbaşıdan önce kaç kişiyi ayarttın?
- Beş . . .

Bozkurtların Ölümü
-

•

91

Kimdir bunlar? Adları nedir?

- Bilmiyorum.
- Adını bilmeden nice ayartıyordun?
- Kocam bana onları gösteriyordu. Ben de ardlarına
düşüyordum.
- Bak bakalım şu yığına, içinde onlardan kimse var
mı?
Fu-lin alanı çevreleyen yığına döndü. Kendisine sere
sert bakan birçok kimselerin hepsi birbirine benziyor
gibiydi. Zaten bu kargaşalıkta, bu kötü anda bildiklerini
tanıyamayacak bir durumda idi. Başyargıcı sordu:
- Bunların arasında ayarttığın kişilerden kimse var
mı?
- Yok!
BaŞyargıcı dördü sağında, dördü solunda oturan öteki
yargıcılara bakarak sordu:
- Bunun cezasını verelim. Bağa Tarkan buna elli değ­
nek vursun.
Yargıcılardan biri itiraz etti:
- Elli değnek bu arık kadına çoktur. Elli değneğe bu­
nun kocası dayanamamış.

Kocasının dayanamadığına

evdeşi nice dayansın? Buna on değnek yetişir.
- Doğru !
- Doğru !
- Doğru!
- On değnek buna azdır. On değnek şimdi vurulsun.
Değneklerin acısı geçince birkaç gün sonra yeniden on
değnek vurulsun.
- Bu daha doğru.
- Evet!
Bu düşünce kabul olundu. Başyargıcı, Fu-lin'e bakarak
son sözünü söyledi:
- Sana on değnek vurulacak. Bununla usun başına ge­
lir. On günde değneklerin beresi geçer. O zaman on değ-

92

•

Bozkurtların Ölümü

nek daha yiyeceksin. Bu da kulağına küpe olur. Bundan
sonra kimseyi ayartmaya kalkmazsın. Bir daha karşımıza
gelirsen göreceğin ceza ölümdür.
Bağa Tarkan'ın iki işareti üzerine iki yasavul Fu-lin'i
götürüp Onbaşı Sançar'ı getirdiler. Başyargıcı sordu:
- Onbaşı Sançar! Türk türesince evli kadına ilişilemeyeceğini bilir misin?
- Bilirim.
- Bilirsin de ne diye ilişirsin?
- Ben kimseye ilişmedim.
- Bağa Tarkan geceleyin seni dışarda görmüş.
- Görsün. Ne çıkar?
- Ama Çinlinin çadırı yakınından geliyormuşsun.
- Gelirim. Kime ne?
- Gece yarısı dışarda ne arıyordun?
- Tarlada bıçağımı düşürmüştüm. Onu almaya gittim.
- Gece yarısı bıçağını ne diye almaya gittin? Gün doğunca gidemez miydin?
- Geceleyin uykum kaçmıştı.
- Uykun neden kaçtı?
- Öfkeden ...
- Kime öfkelendin?
- Çinli kadına...
- Neden öfkelendin?
- Akşam bana sırnaştı, öfkelendirdi.
- Anlat, nasıl oldu?
- Gün batarken tarlaya geldi. Sana çok önemli sözüm
var, dedi. Ben de meraklandım Kara Kağan öldü sandım.
Tez söyle nedir, dedim. Geldi bana sarmaş dolaş oldu.
Sana vuruldum dedi. İttim; yuvarlandı. Bana sürünürken
bıçak kınından çıkıp düşmüş. Gece uykum kaçınca onu
almaya gittim.

Bozkurtların Ölümü

•

93

Onbaşı Sançar'ın bu sözleri üzerine başyargıcı durak­
ladı. Sançar'ın sözlerine inanmış gibi idi. Sağındaki, so­
lundaki yargıcılara baktı. Onlardan biri Sançar'a sordu:
- Bu sırada Çinlinin çadırına girmedin mi?
- Ne söz anlamaz kişilersiniz be! Girmedim diyorum.
- Onbaşı! Dikbaşlılık etme. Yasavullar çadırında konuşan Çinli ile evdeşini dinlemişler. Bunlar çadıra giren
bir onbaşıdan bahsediyorlarmış.
- Ötüken'de benden başka onbaşı yok mu?
Bu cevap üzerine bütün yargıcıların içine kuşku girdi.
Başyargıcı, Bağa Tarkan'a sordu:
- Bağa Tarkan! Çinliler çadıra giren onbaşının Sançar
olduğunu söylüyorlar mı idi?
- . Çadıra giren onbaşının adını söylemiyorlardı ama
Bay Çinli, evdeşine Çin'e kaçacağını söylüyor ve sen gel­
mezsen Onbaşı Sançar'la kal diyordu. Bu sözlerden ben
çadıra girenin Sançar olduğunu kestirdim.
Başyargıcı, Sançar'a sordu:
- Gördün mü?
- Benim bir şey gördüğüm yok. Çadıra giren onbaşının kim olduğunu bir yol da Çinli kadına sorsanıza...
- Bağa Tarkan! Çinli kadını getirin.
Yasavulun biri seğirtti. Çinli güzelini getirdi. Başyar­
gıcı sordu:
- Fu-lin! Yasavullar dün gece kocanın sana «Çin'e
gelmezsen Sançar'ınla burada kahı dediğini işitmişler.
Onbaşı Sançar senin çadırına girmediğini söylüyor. Bu,
Onbaşı Sançar mıydı? Yoksa başka bir onbaşı mıydı?
Fu-lin yargıcıların önüne getirilirken yine titremeye
başlamıştı. Kendisine: «Bir daha karşımıza çıkarsan göre­
ceğin ceza ölüm olun> dememişler miydi? Aradan pek az
zaman geçtiği, Fu-lin bu süre içinde delikte kapalı kalıp
hiçbir suç işlemediği halde yargıcıların karşısına yine
çıkmaktan ödü patlamıştı. Başyargıcının sorusu onu can-

94

•

Bozkurtların Ölümü

!andırdı. Kendisine ölüm olmadığını anlayınca titremesi
geçti. Onbaşı Sançar'ın yüzüne baktı. Asık yüzlü Sançar
da ona bakıyor, hem de iğrenerek bakıyordu.
Fu-lin bir ara düşünür gibi oldu. Yargıcılar susuyor­
lardı. Budunda çıt yoktu. Çin güzeli bu işin sonucu kendi
sözlerinde 'olduğunu anlamıştı. Sançar, Fu-lin'in sustu­
ğunu görünce kızarak bağırdı:
- Alçak karı, söylesene! Dün gece senin çadırına giren
kimdi?
Fu-lin'in gözleri süzüldü. Demin korkudan titrerken
sararan benzi şimdi öfke ile kızarmıştı. Yargıcılara dön­
dü:
- Dün gece çadırıma gelen Sançar'dı, dedi.
Sançar, öfkeyle kaldırdığı yumruğunu iri bir topuz gi­
bi Çinli kadının yüzüne indirerek bağırdı:
- Yalan!
Fu-lin'in birçok dişleri ağzına dökülmüş, yüzü gözü
kan içinde kalmış bir durumda yere yuvarlanmış, bayıl­
mıştı.
Başyargıcı, öfkeyle haykırarak sordu:
- Neden yalan olsun?
- Ne bileyim? Onu sen bil!
- Onbaşı Sançar! Başın gidecek, doğrusunu söyle de
Tanrı'ya yalanla varma!
- Yalan diyorum be! Onbaşı Sançar'a inanmayıp da bu
Çinli kadına mı inanıyorsun?
Tam bu sırada alanı çevreleyen budun arasında bir
dalgalanma oldu. Koca börklü, uzun boylu, yoksul giyim­
li bir genç, budunu yararak yargıcıların karşısına dikildi:
- Sançar doğru söylüyor. Dün gece bu Çinli kadının
yanında olan bendim, dedi.
Bütün Ötükenliler'in gözleri bu bahadırda birleşti.
Tanıyanlar adını mırıldandılar:
- Kara Budak!
·

Bozkurtların Ölümü

•

95

Başyargıcı sordu:
- Sen kimsin?
- Binbaşı İşbara Alp onbaşılarından Kara Budak'ım.
- Bu kadının evli olduğunu biliyor mu idin?
- Biliyordum.
- Ne diye çadırına girdin?
- Beni çağırdı.
- Girmeseydin.
- Kannış yapıp beni aldadı.
- Çadırda kocası yok mu idi?
- Yoktu.
- Seni çadırına almasına karşılık senden ne aldı?
- Benden akça istedi. Bir gümüş akçam vardı. Verdim.
- Sana başka bir şey dedi mi?
- Yarın gece gene gel, dedi.
- Gene verecek akçayı nereden bulacaktın?
- Çin'den yağmaladığım bir gümüş bıçağım var; onu
verecektim.
- Sen evli misin?
- Hayır!
- Kaç yaşındasın?
- Yirmi.
- Yaşın geçmiş. Ne diye evlenmedin?
- Binbaşı İşbara Alp'ın kızı Almıla'yı istedim. Sende
gönlüm yok, dedi. Onbaşı Sülemiş'in singilini42 istedim.
Sen yoksulsun, dedi.
- Doğru mu? Yoksul musun?
- Evet!
- Acunda kimin, neyin var?
- Karımış13 bir anam var. Yedi kardeşim var. Dön kısrağımla iki koyunum var.
42

Singi!: Küçük
İhtiyarlamış.

43 Kanmış:

kızkardeş.

96

•

Bozkurtların Ölümü

- Tarlan yok mu?
- Vardı, sattım.
- Kime sattın?
- Çinlinin birine.
- Neden sattın?
- Singilimi gelin ettim. Ona kalın44 yaptım.
- Cezan nedir biliyor musun?
- Biliyorum.
- Evli bir kadına iliştiğin için Türk türesince, Kara Kağan buyruğunca idam edileceksin.
- Tasa değil! Tanrı beni bağışlar.
- Bir diyeceğin var mı?
- Var: Anama, kardeşlerime Sançar baksın.
- İşittin mi Sançar?
- Sağır değilim, işittim.
Başyargıcı yerinden kalktı:
- Bunu Kara Kağan'a bildirmeye gidiyorum. Son söz
yine onundur, dedi.
Ortalığa bir sıkıntı çöktü.
Başyargıcı kağanın otağına girmişti. Kağan ve beğler
orada idi. Yargıcı yere diz vurdu:
- Yüce Kağan! Suçlu anlaşıldı: Onbaşı Kara Budak'­
mış. Kadının yanına girdiğini, evli olduğunu bildiğini
söyledi. Türemizce idam kararı verdik. Son söz senindir,
dedi.
- Bu Onbaşı Kara Budak kimdir?
- Binbaşı İşpara Alp'ın onbaşılarından yağız bir erdir.
Kağan düşündü. Kür Şad bu düşünüşü kolluyormuş
gibi söze başladı:
- Yüce Kağan! Buyruk ver, bu onbaşıya başka bir ceza
kessinler.
- Olur mu? Türeye baş eğmek gerek değil mi?
4' Kalın: Çeyiz.

Bozkurtların Ölümü
-

•

97

Onbaşının ölümü türeye uygun düşmeyecektir.

- Niçin?
Kür Şad başyargıca döndü;
- Yargıcı, Onbaşı Kara Budak Çinli kadına zorla mı
ilişmiş?
- Hayır, kadın kendisi çağırmış!
Kür Şad, Kağan'a döndü:
- Yüce Kağan ! Görüyorsun ki ortada bizim türemize
uyar nesne yok. Onbaşı, kadına saldırsaydı ozaman ceza­
sı ölümdü. Onbaşının yaptığı iş türenin başka hiçbir
yerine uymuyor. Biz şu kötü Çinliler için bir onbaşımızı
öldürürsek budun bize kızar, bizden soğur.
- Türe önünde budun düşünülmez.
Kağan beğlere döndü:
- Beğler! Yargıcın verdiği karar doğru mudur?
Beğler: <cDoğrudurıı diyerek karara katıldılar. Kür Şad
tek başına kalmıştı.
*
* •

Başyargıcı yerine geldiği zaman alandaki ölüm sessiz­
liği bozulmamıştı. Tok bir sesle Kara Budak'a son sözle­
rini söyledi.
- Onbaşı Kara Budak! Kağan yargıyı doğru buldu.
Türk türesini bozduğun için öleceksin!
Kara Budak'la Sançar bakıştılar. Sonra yüzlerini yere
eğdiler. Yasavulbaşı,

Onbaşı Kara Budak'ın karşısına

gelip durdu:
- Onbaşı Kara Budak! Kılıç mı, ok mu?
- Ok.
Genç onbaşı okla ölmek istediğini bildiriyordu. Ken­
disi beğ olduğu için, yayının kirişiyle boğularak öldürül­
mesi gerekirdi. Suçu büyük olduğu için ok veY.a kılıçla

98

•

Bozkurtların Ölümü

idam olunacaktı. Yasavullar iki yanına sıralanarak Kara
Budağı götürdüler. Beride, bir ağacın dibinde Kara Budak
oka tutulacaktı. Binbaşı İşbara Alp'ın bütün onbaşıları,
Kara Budak'ın savaş yoldaşları koşarak çıkagelmişlerdi.
İlk gelen Pars oldu:
- Kara Budak! Seni yitiriyor muyuz?
- Görünmez bela. Bir suç işledim.
Arkadan Onbaşı Sülemiş yetişti:
- Kara Budak! Kızkardeşim seninle evlenmeye razı
olmuştu. Yazık! diye bağırdı.
Kara Budak acı acı güldü.
Onbaşı Yamtar, Kara Budak'ın boynuna sarıldı:
- Yazık yiğidim sana! Şu acunda daha kaç çamcak kı­
mız içmiştin ki... diye ağladı.
Onbaşı Üç Oğul, Kara Budak'ın omuzuna vurdu:
- Yoldaşım! Kızkardeşini bana verir misin? Ona bak­
tıkça seni anarım. Oğlum olursa adını Kara Budak ko­
rum, dedi.
- Veririm. Anama söyle. Artık kalın isteme. Yoksullu­
ğumu bilirsin.
Onbaşı Gök Börü, Ötüken'in bu en öfkeli, deli onbaşı­
sı bağırdı:
- Söyle Kara Budak! Kim sebep oldu? Tanrı tanık ol­
sun onu tepelemeden kılıcımı kınına sokmam.
- Sebep olan yok ki... Sebep ben kendimim ...
Sançar biraz kıyıda duruyordu. Arkadaşına yaklaş­
mamıştı. Hem de akraba idiler. Kara Budak çağırdı:
- Sançar! Bana bir avunç•s vermeyecek misin? Senin
bir diyecek sözün yok mu?
Sançar ağır ağır yaklaştı:
- Kara Budak! Beni kendine borçlu bırakarak gidiyor­
sun. Benim kimseye borcum yok. Bu kötü, dedi.
45

Avunç: Teselli.

Bozkurtların Ölü�ü

•

99

Biraz sonra yasavul geldi. Bağa Tarkan'ın:
- Haydi yiğitler. Çağ geldi. Savulun! diyen sesi gönül­
lere bir kor gibi indL Onbaşılar geri çekilirken Kara Bu­
dak seslendi:
- Binbaşıya söyleyin: Dirliğimce başka bir suç işlemedim.
Yasavulbaşı sordu:
- Onbaşı Kara Budak! Gözlerini bağlayayım mı?
Kara Budak öfkeyle gülümsedi:
- Onbaşı Kara Budak'ı göğsüne saplarıacak on oktan
korkar mı sandın?
Yasavullar Kara Budak'tan yirmi adım uzakta idiler.
Beşi diz çökmüştü. Beşi onların ardında ayakta duruyor­
du. Bağa Tarkan buyurdu:
- Ok çek!
On yasavul sadaklarından birer ok çekerek kirişlere
yerleştirdiler. Bağa Tarkan gene buyurdu:
- Gezle!
Yaylar gerildi ve Kara Budak'ın göğsüne çevrildi.
Son buyruk yamandı:
- Okla!
Keskin, vınlayıcı bir ses, bir rüzgar sesi işitildi. On ok
uçarak Onbaşı Kara Budak'ın göğsünü buldu. Genç onba­
şının göğsü oklarla kan yalaşarak kardeş olmuştu.
Kara Budak ilkönce bir sarsıldı. Sonra öne doğru sen­
deleyerek üç adım attı. Yavaş yavaş dizleri üstüne çöktü.
Yüzünü, Tanrı ile konuşmak ister gibi, göğe çevirdi. Bir
şey söyleyecekmiş gibi ellerini yukarı kaldırdı. Sonra iri
bir ağaç gibi yere devrilip kaldı. Toprak bir anda kızıl
kana boyandı.
Tam bu sırada doludizgin bir atlının geldiği görüldü.
Binbaşı İşbara Alp dörtnala gelmiş, fakat yetişememişti.
Kara Budak'ı yerde görünce kaşlarını çattı. Yere atlayıp

100

•

Bozkurtların Ölümü

yanına koştu. Onbaşının başını koluna yaslayarak kaldır­
dı. Alnından öptü:
- Yiğit onbaşıydı. Tanrı yarlıgasın! dedi.
Diz vurup kendisini selamlayan onbaşılarına bakma­
dan gene atına atlayarak dörtnala uzaklaştı.
O zaman onbaşılar Kara Budak'ın ölüsüne yaklaştılar.
Göğsündeki oklardan birer tane çektiler. Çekilen okların
yerinden genç onbaşının kanı şurluyordu. 46 Pars, kımız
çamçağını çıkardı. Kara Budak'ın kanından içine biraz
akıttı. Sonra bıçağını çıkararak kendi bileğini kesti. Kendi
kanından da damlattı. Öteki onbaşılar da öyle yaptılar.
Yalnız Onbaşı Üç Oğul yanaşmadı. Pars sordu:
- Sen gelmiyor musun?
- Ben sizinle kankardeşi olamam. Kara Budak'ın
kızkardeşini alacağım.
Onbaşılar, kımızdan birer yudum içtikten sonra kala­
nını toprağa serptiler:
- Gök tanık olsun. Yer tanık olsun. Ağaç tanık olsun.
Su tanık olsun. And içtik. Anda17 olduk. Kankardeşiyiz,
dediler.
Onbaşı Üç Oğul onlara baktı. Kanı kaynamış, onlarla
birlik bulunmak istemişti. Fakat Kara Budak'la kankar­
deşi olursa onun kızkardeşini alamazdı. Altı onbaşı ölen
arkadaşlarıyla ve birbirleriyle kankardeşliği andlaşması
yaparken, Onbaşı Üç Oğul elinde Kara Budak'ın bağrın­
dan çekilip çıkarılmış kanlı ok olduğu halde, gözleri yaşlı,
bağrı yanık, içi bunlu, obasına doğru gidiyordu.

46 Şurlamak: Şarıl şarıl akmak.

47 Aııda: Kankardeşi.

Çalık
(( A sözünü

ÇIN ÜZERİNE DOKUZ YORGAN ÖRTSELER UYUYAMAZ»

Çalık çok iyi anlamıştı. Son yiyeceklerini
anasıyla evdeşine ve üç çocuğuna verip kendi aç yattığı
için bütün gece üşümüş, uyuyamamıştı. Bir gün önceden
de ağzına bir şey koymamıştı. Bu kış işler düzeninde
gitmiyordu.
Çalık, erken davranıp da bir geyik, hiç olmazsa bir
tavşan avlamazsa işin nereye varacağını bildiği için çok
erkenden kalkarak dağa yöneldi. Bir tavşan avlayabilmek
için sadağındaki otuz oku harcamaya razı idi. Atını sü­
rerken karanlıklar arasında bazı gölgeler görür gibi oldu.
Bakışlarını keskinleştirdi: Kendisi gibi birçok atlılar da
avlanmak için dağa, ormana gidiyorlardı. Canı sıkıldı.
Atını mahmuzladı. Dağa vardığı sırada gün ışımıştı. Ça­
lık bir de bakıp dağda yüzlerce atlıyı görünce apıştı: «Bu­
rada tavşandan çok kişi van> dedi. Demek ki dün gece aç
yatan yalnız kendisi değildi. Bunu düşününce sevindi.
Elle gelen düğün bayram, diye düşündü. Av aramaya
koyuldu.
Dağda birleşip sürek avı yapanlar vardı. Bağırıp tav­
şanları, sığınları ürkütüyor, sonra ardından dönnala at
sürerek okluyorlardı. Bir geyik vuranlar daha çok durmu-

102

•

Bozkurtların Ö lümü

yorlar, geyiği paylaşarak dönüyorlardı. Fakat her kulun
başına konan devlet bir değildi.
Çalık, üç defa ok fırlattığı halde daha bir şey vurama­
mıştı. Açlıktan elleri titreyip gözü karardığı için iyi gez­
leyemiyordu.
Vakit öğleye yaklaştığı halde daha bir av yakalayama­
yan Çalık'ın birden gözleri parladı: İşte birkaç yüz adım
ilerde iri bir tavşan, karşıki düzlüğün bittiği yere doğru
kaçıyordu. Çalık da, düzlük bitmeden hayvanı vurmazsa
elden kaçıracağını anladığı için yaman bir hızla at sürü­
yordu. Tavşan düzlüğün sonuna yaklaşmış, arada yüz
adım kadar bir açıklık kalmıştı ki, Çalık okunu fırlattı.
Bir anda tavşanın tepetaklak sıçrayıp düştüğünü gördü.
Almak için yaklaştı. Fakat hayvanın yanına varınca o
kadar şaşırdı ki, az kalsın atından aşağı yuvarlanacaktı.
Çünkü tavşanın gövdesine iki ok saplanmıştı. Çalık attığı
okun tavşana nasıl iki ok olarak saplandığını düşünürken
biri soldan, biri de karşıdan, düzlüğün bittiği yerden
olmak üzere iki atlının çıkageldiğini gördü. Üç atlı tavşa­
nın önünde karşı karşıya durarak bakıştılar. Çalık işi
kavramıştı. İki atlıya sordu:
- Okun birini ben attım. Ötekini hanginiz attınız?
Atlılardan biri cevap verdi:
- Okun birini ben attım.
- Öyleyse tavşan ikimizindir. Bölüşürüz.
Fakat üçüncü atlı Çalık'a şöyle dedi:
- Tavşanda senin payın yoktur. Tavşan ikimizin.
- Neden?
- Tavşana değen ikinci ok benimdir.
Çalık duraksadı:
- Tavşanı ben de vurdum. Benim de payım olmalı.
- Tavşanda iki ok var. Tavşan vuranlarındır.

Bozkurtların Ölümü

•

103

Anlaşılıyordu ki tavşana üç atlı da ok atmışlardı. Fa­
kat bu oklardan ikisi tavşana değmişti. Vuranların bu üç
kişiden, hangi ikisi olduğu belli değildi.
Atlılardan biri sadağından birkaç ok çıkardı. Çalık'a ve
ötekine göstererek şöyle dedi:
- Benim oklarımda ikişer çentik vardır. Tavşanda iki
çentikli ok varsa yarısı benimdir.
Çalık da sadağından oklarını çıkararak gösterdi:
- Benim damgam çatışmış iki çizgidir.
Öteki atlı ok çıkarmadı:
- Benim oklarımda damga yoktur, dedi.
O üçü de atlarından indiler. Tavşana saplanan iki oku
çıkardılar. Birisi:
- İşte benim okum. Üstünde iki çentik var, diye gös­
terdi.
İkinci oku eline almış olan Çalık kendi damgasını arı­
yordu. Çalık'ın gözleri kararmaya başlamıştı. Oku öteki
atlıya uzattı:
- Bak şuna hele, bak, dedi. Benim açlıktan gözlerim
kararıyor da göremiyorum. Benim damgamı görüyor
musun?
Atlı oka iyice baktı:
- Bunda senin damgan yok. Bu benim okumdur, diye
cevap verdi.
İki atlı tavşanı kesip, yüzüp paylaştılar. Sonra atlarına
atlayarak uzaklaştılar.
*
* *

Çalık afallamıştı. Tavşanı kendisinin vurduğunu sanı­
yordu. Bu iki atlı da nereden çıkmışlardı? Gözleri tavşa­
nın vurulduğu yere takılı beklerken bir atlı sökün etti.
Çalık'a seslendi:

104 • Bozkurtların Ölümü

- Okunu mu arıyorsun? Şurada...
Çalık adının gösterdiği yere bakınca utancından kı­
zardı. Çünkü kendi oku tavşandan yirmi adı m beriye
düşmüştü. Toprağa saplanmış olan oku çekip çıkardı.
Üzerinde kendi damgasını gördü.
Durmaya gelmezdi. Atına atladı. Gene av gözlemeye
başladı. Bir aralık gözleri ileriye çevrildi. Baktı : Uzakta
iki kişi at üzerinde kılıçla vuruşuyorlardı. Çalık vuruşu
görünce avı, açlığı unuttu. Dövüşenlere doğru atını mah­
muzladı. İki er yalnız kılıçla çarpışıp duruyordu. Çalık
bunların birini tanır gibi oluyordu. Kendi kendine:
- Belki benim tanışlardan biridir. Ona bir kötülük
gelmesin. Şunları ayırayım, diye düşündü, kılıcını çeke­
rek ikisinin arasına girdi. Atını şahlandırarak bağırdı:
- Ulan alık mısınız be? Ne dövüşüp duruyorsunuz?
Galiba toksunuz da av avlayacak yerde buraya gelmiş
keyfediyorsunuz!
Atlılar ayrıldılar. İkisi de yaralıydı. Biri cevap verdi:
- Tavşan benimdir. Bu, ben vurdum diye almak diliyor. Kor muyum?
Öteki atlı haykırdı:
- Hayır! Tavşan benimdir. Ben vurdum.
İkisi de yerdeki tavşanı ilk önce kendilerinin vurdu­
ğunu öne sürerek almak istiyorlardı. Bu yüzden iş dövüşe
varmıştı. Çalık araya girdi:
- Tanrı böyle istemiş, ikinizin oku da vurmuş. Ne dö­
vüşüyorsunuz? Ben demin alığın birini gördüm. Attığı ok
tavşandan yirmi adım uzağa düşmüştü. Gene tavşanı
almak istiyordu. Siz ise uslu kişilersiniz. Bu size yakış­
maz. Ben size tavşanı üleştireyim!
Çalık yere sıçradı. Tavşanı yüzdü. İki denk parçaya
ayırarak atlılara verdi. Atlılar birer ��sağ olı> dedikten son­
ra çekip uzaklaştılar. Çalık bir zaman arkalarından baktı.
Sonra elini dizine vurarak bağırdı:

Bozkurtların Ölümü

•

105

Tuuh! Albız alsın. Ben bunlardan kendime biraz et
isteyecektim.
Çalık, dövüşü seyrederken unuttuğu açlığını gene ha­
tırladı. Atını sürdü. Ormanın kıyı dönemecini dönünce
durdu. Yerde okla vurulmuş bir tavşan yatıyordu. Çalık
vurulup da eyesi çıkmayan avı görünce şaşaladı. Deminki
dövüşe göre bu tok gözlünün kim olabileceğini düşündü.
Fakat bu düşüncesi uzun sürmedi. Dönemecin ardından
bir atlı çıktı. Çalık, Onbaşı Sançar'ı tanıdı:
- Onbaşı Sançar! Bu tavşanı sen mi vurdun? diye sor­
du. Onbaşı azarlar gibi cevap verdi:
- Ben vurdum, istersen al!
Çalık, onbaşının bu hediyeyi nereden aklına eserek
verdiğini düşünmedi. Bir sıçrayışta yere atladı. Tavşanı
aldı. Sonra onbaşıya dönerek:
- Sağ ol onbaşı, iki gündür bir nesne yemedim. Bu da
olmasaydı açlıktan geberecektim, dedi.
Onbaşı asık yüzü ile sordu:
- İki gündür nesne yemedin mi?
- Yemedim ya.
- Neden yemedin?
- Yiyecek bulamadım.
- Yiyecek bulunmaz olur mu be? Al şunu iç!
Onbaşı Sançar kımız çamçağını Çalık'a uzattı. Çalık
yarım çamçak kımızı bir dikişte bitirerek çamçağı geri
verirken:
- Sağ ol onbaşı, diye bağırdı.
Gücü yerine gelmişti. Onbaşı Sançar atını sürerek
uzaklaştı. Çalık, sevinçten bayağı esrik olmuştu. Artık
eve giderek bu tavşanı kızanıp yemekten özge yol kalmı­
yordu.
Bayıra gelirken birdenbire durdu. Onbaşı Yamtar'la
karşılaşmıştı. Yamtar'ın elinde iri bir tavşan vardı. Çalık:
- Onbaşı! İyi av avlarnışsın! dedi.
-

106

•

Bozkurtlann Ölümü

Yamtar somurtarak cevap verdi:
- Neresi iyi be? Bu tavşan benim dişimin kovuğunu
doldurmaz. Ya evdeki kalabalık ne yiyecek?
Yamtar, Çalık'ın tavşanına gözlerini dikerek sordu:
- Senin tavşanın yarısını bana satar mısın?
- Ne verirsin?
- Yazın Çin'e akın ettiğimiz zaman sana bir dana, yahut üç koyun veririm.
- Verirsin ama o zaman beni bulamazsın.
- Neden?
- O zamana değin ben açlıktan ölürüm.
Yamtar'ın canı sıkıldı. Birdenbire şöyle dedi:
- Tavşanına benimle güreş tutar mısın?
Çalık bir düşündü. Eve bir tavşan yerine iki tavşanla
dönmek çok güzel olacaktı. Sevinerek cevap verdi:
- Tutuşalım!
Yamtar'la Çalık attan inerek kılıç ve sadaklarını çıkar­
dılar. Tutuştular. Vakit öğle idi. Yamtar daha iriyarı idi
ama Çalık biraz önce içtiği yarım çamçak kımıza güveni­
yordu.
Tavşanlar yerde yatıyor, iki güreşçinin de kendilerin­
den daha tok olmayan atları gezinerek otluyorlardı.
Çalık, güreş başlar başlamaz saldırarak Yamtar'ı yere
vurmak istedi. İ stedi ama çam kütüğüne benzeyen Yam­
tar öyle kolay kolay devrilmiyordu. Çalık'ın attığı yaman
bir çelme boşa gitmişti. Çalık bir ağaca çelme atmış gibi
bacağı acıyarak kendini sırtüstü düşmekten güç kurtar­
mıştı.
Çalık,

uzun zaman uğraşınca yoruldu ve yeniden

acıktı. Bu kadar didişmeye Onbaşı Sançar'ın yarım çam­
çak kımızı dayanamamıştı. Şimdi saldırmak sırası Yam­
tar'a geliyordu. Artık ayakta güreşemiyorlardı. Yamtar,
Çalık'ı belinden kavrayarak yere çalmıştı. Öyle yaman
çalmıştı ki kendisi de yere yuvarlanmıştı. Birbirlerine

Bozkurtların Ölümü

•

107

sarmaş dolaş olmuşlardı. Kimin altta, kimin üstte olduğu
belli olmuyordu. Çalık kalkamazsa yenileceğini anladı,
silkindi, kalktı, iki güreşçi karşılıklı bakıştılar. Girişmeye
kıyışamayarak birbirlerinin çevresinde döndüler. Sonra
birdenbire kızışarak gene kapıştılar. Yorgun oldukları
için oyunla güreş kazanmak istiyorlardı. İki usta güreşçi
şimdi pek güzel bir . güreş yapıyorlardı. Çalık'ın güreşte
yaman bir oyunu vardı: Karşısındakini ellerinden yakala­
yarak kendisini sırtüstü yere atar, yere düşerken kendi
üzerine doğru çektiği hasmını bir tekme ile üzerinden
aşırır, sonra kendisi birdenbire fırlayarak havadan yere
düşen ötekinin üstüne çullanır, sırtını yere getirirdi.
Çalık bir eliyle Yamtar'ın ensesini tutmuş olduğu halde,
öteki eliyle · onu bileğinden yakaladı. Kendisini sırtüstü
yere attı. Yamtar da onun üzerine düştü. Fakat Çalık bir
ayağını kaldırmıştı. Yamtar, Çalık'ın ayağının üzerine
düşerken, o ayağıyla Yamtar'ın ağır gövdesini kaldırarak
kendi başına doğru attı. Y amtar havada bir taklak atarak
Çalık'ın başı sırasında yere düşerken Çalık frrladr. Yam­
tar'ın iki omuzu birden yere gelmek üzere idi. Fakat
Yarntar kolay kolay yenilir mi? Üzerine abanmış olan
koca Çalık sanki bir yorganmış gibi, Yamtar bir kımılda­
dı, kalkındı. Çalık da onu kaldırmamak için yapıştı. Bu
kakışma kötü oldu. Çünkü uzun zamandır süren bu gü­
reşte güreşçi bayırın kıyısına geldiklerini sezmemişlerdi.
Bu kıpırdayış üzerine ikisi de birbirlerine sarılmış olduk­
ları halde bayırdan aşağıya yuvarlanmaya başladılar. Ba­
yır, aşağı yukarı yüz adım kadar vardı. İki Gök Türk çerisi
yuvarlana yuvarlana düzlüğe indiler. Birbirlerine sıkı
sıkıya yapışmışlardı. Eğer düştükleri yer bir su birikintisi
olmasaydı ayrılacakları da yoktu. İyice kızışmış olan gü­
reşçileri bu soğuk su üşütmedi. Bilakis terlemiş oldukları
için, bu onlara serinlik verdi. Sudan çıkarak yeniden gü­
reşe başladılar.

108

•

Bozkurtların Ölümü

Güreş okadar uzun sürmüştü ki artık akşam olmuştu.
Ortalık kararmaya başlıyordu. Bir aralık nasıl oldu bilin­
mez, Çalık'ın ayağı bir taşa takıldı ve Çalık kendini sır­
tüstü yerde buldu.
Güreş bitmiş, Çalık yenilmişti. Yamtar soluyarak şöyle dedi:
- Yenildiğin iyi oldu. Bak akşam olmuş.
Çalık cevap verdi:
- İyi olmadı. Tavşan gitti.
- İ yi oldu. Yoksa bu gece aç kalacaktık.
- İ yi olmadı . Bu gece aç kalacağız.

İkisi de demin yuvarlandıkları bayıra tırmandılar. At­
lar hala otluyor, tavşanlar yerde yatıyordu. İki yorgun
çeri bayırı çıkınca büsbütün yoruldular. Geniş geniş so­
luyorlardı . Çalık yere çöktü. Yamtar da öyle y.aptı. Çalık
artık tavşanı da yitirdikten sonra burada daha çok dur­
mak istemiyord1:1. Soluyarak kalktı, atına atladı. Yamtar'a
hoşça kal diyerek sürdü. Yarntar onun ardından bağırdı:
- Hey! Buraya gel!
Çalık döndü. Yamtar elini yere uzatarak:
- Sadağınla kılıcını almadan mı gidiyorsun?
Çalık can sıkıntısı ile ne yaptığını bilmiyordu. Atın­
dan yere indi. Yorgun hareketlerle kılıcını kuşandı. Bu
sırada Yamtar atına atlamıştı. Sürdü. Çalık bir ona, bir de
yere baktıktan sonra bağırdı:
- Hey! Onbaşı! Buraya gel!
Yarntar döndü. Çalık sordu:
- Tavşanları almadan mı gidiyorsun?
İkisi de yorgunluktan ne yaptıklarını bilmiyorlardı.
Çalık öğleden akşama kadar canla başla güreştikten
sonra tavşanı kaptırmış, evine eli boş dönüyordu. Yolda
Onbaşı Sançar'a rasladı. Sançar, onu tavşansız görünce
sordu:
- Tavşanı ne yaptın? Yedin mi?

Bozkurtların Ölümü

•

109

Çalık bir yandan atını sürdü, bir yandan da mırıldan­
dı:
- Tavşanı yemedim ama bir halt yedim ki sorma onba­
şı!
Çalık, çadıra girince şaşkınlıktan gözleri açıldı: Evdeşi
bir geyiği parçalamış, kızartıyordu. Bir anda iştahı açılan
at uşağı, kendi eli boş döndüğünü unutarak:
- Bunu nereden buldun? diye sordu.
Evdeşi biraz dargınlığa benzer bir sesle:
- Avladım, diye cevap verdi.
Çalık, içinden evdeşini beğenmiş, fakat ses çıkarma­
mıştı. Anası ise açlıktan ayakta duracak gücü kalmamış
olan oğluna yardım edecek yerde ona çıkıştı:
- Baban sığını diri tutar, kısrağın kemiğinden kımız
çıkarırdı. Sen hiç ona çekmemişsin.
Çalık anasına sert sert baktı. Keskin bir söz edecekti
ama evdeşi daha önce davrandı:
- Çin'de üç yıl tutsak kalıp beceriksizleşmiş!
Evdeşi söze karışınca Çalık sustu. Çünkü onun ne
yaman kadın olduğunu biliyordu. O, evdeşini hem çok
sever, hem de ondan çekinirdi. Evlendiğinin ilk ayında
bir gün onunla ağız dalaşı etmiş, sonra iş kızışmış, yum­
ruğa binmiş, Çalık'la evdeşi iki pehlivan gibi dövüşmüş­
lerdi. Çalık bu dövüşte onu bastıramamış, hatta eline
kırbacı geçiren evdeşinden yaman iki kırbaç yiyerek yüzü
kan içinde kalmıştı. İ şte mal meydanda idi: Çalık kendi­
sine verilen tavşanı bile kaptırdığı halde, o, koca bir ge­
yik yakalamıştı. Fakat anası işi yine kızıştırdı:
- Çalık, sen artık erlikten de mi çıktın? Attığın ok
tutmuyor mu?
Çalık, Çin'de, tutsak kaldığı yıllarda yalan söylemesini
öğrenmişti. Kurtulmak için başka çıkar yol bulamıyordu:
- Beni av vurmadı diye sana kim dedi?
- Hani nerede?

1 10

•

Bozkurtların Ölümü

- Nerede olacak, Yamtar'da!
- Neden Yamtar'da?

ı

- Ben verdim
- Niçin?

- Yamtar kolay kolay doyar mı? Evi de kalabalık!
- Kişi önce kendi evini düşünür. Gelinim geyiği vurmasa ne olacaktı?
- Vuracağını bilmesem avı Yamtar'a verir miydim?
Et kızarmıştı. Çalık'ın evdeşi önce kaynanasına, sonra
çocuklara, daha sonra Çalık'a birer parça kesip verdi. En
sonra da kendi aldı. Konuşmuyorlar, iştahla yiyorlardı.
Çalık o gece rahat bir uyku uyudu. Düşünde hep, iyi
şeyler görüyor, her attığı okla bir sığın, bir geyik vurarak
kimini Yamtar'a, kimini Sançar'a veriyor, hatta Binbaşı
İ şbara Alp'a da diri diri yakaladığı bir geyiği götürüyordu.

Çalık iş Ardında

E

RTESİ

gün Çalık yine erkenden kalktı. Bugün tok ol­

duğu için gücü yerinde idi. Artık ok atarken kolu

titreyip gözü kararmazdı. Torbasına iri bir et parçası
koyduktan sonra çadırdan çıktı. Ortalık karlarla örtül­
müştü. Dün gece epey kar yağmış, bu da atlar için kötü
olmuştu. Çalık tokken iyi düşünürdü. Bir gün önceki sı­
nama onun kulağına küpe olmuştu. O artık bugün tavşan
yahut geyik vurmaya değil, kuş avlamaya gidecekti. Çalık
eskiden beri bu ormanda küçük kuşlar avlar, bunun için
de ağaç dallarından yaptığı ince okları kullanırdı. Bu kuş­
lar küçük fakat çok tatlı olurlardı. Nasıl olsa evde birkaç
günlük et olduğu için aceleye de lüzum yoktu.
·
Ağaçlara tırmanmak gerektiği için Çalık ata b.inme­
miş, karları eşerek ot bulsun diye atını ovaya bırakmıştı.
Çok kuş yakalarsa bunları kımızla bile değişebileceğini
düşünüyordu. Şöyle bir çamçak kımız bulsa anasının ağız
açıp dil uzatmaya yüzü olmayacak, evdeşi de sevinecekti.
Çalık ormana varınca gözüne kestirdiği bir çam ağacı­
na tırmandı. Rüzgar esmiyor, kuşbaşı kar yağıyordu.
Kendini bir dala iyice yerleştirdikten sonra bıçağı ile dal­
ları keserek yontmaya başladı. Çam ağacından yapılan
oklar küçük kuşları vurmada daha çok işe yarıyordu.
Dallardan yaptığı okları sadağına yerleştirirken birdenbi-

112

•

Bozkurtlann Ölümü

re gözleri ileriye takıldı. Karşıdan iki yaya konuşarak
yavaş yavaş geliyorlardı. Çalık bunları görünce düşündü:
«Bunlar da av için gelseler böyle yürümezlerdi» dedi.
biraz daha yaklaşınca Çalık onların iki Çinli
olduğunu anladı. İki Çinli, Çalık'ın ağacına doğru geliyor­
Gelenler,

lardı. Dikkatle bakan Çalık bunlardan birinin Van-zin­
şan olduğunu tanıdı. Ötekine gelince: Bu yoksul kılıklı,
çirkin yüzlü herifi tanır gibi oluyordu ama kim olduğunu
hatırlayamıyordu. Çalık, gerek Şen-king'in, gerekse Van­
zin-şan'ın pek kurumlu olduklarını işittiği için bu kılıksız
Çinli ile ne konuştuğuna şaşıyordu.
Bu sırada iki Çinli, Çalık'ın bulunduğu ağacın pek ya­
kınından geçiyorlardı. Oldukça yavaş sesle konuşuyorlar­
dı. Böyle olduğu halde Van-zin-şan'ın Çince «Şen-king
kuşkulanır>• dediğini işitebilmişti.
At uşağı Çalık, uzaklaşan Çinlilerin ardından baktıktan sonra:
- Ben bu herifi nerede görmüştüm, diye söylendi.
Sonra kendi kendine kızmış gibi birdenbire:
- Albız alsın! Nerede görmüş olursam göreyim. Ben
şimdi kuş avlamaya bakmalıyım, dedi ve ilk okunu fırla­
tarak karşıki ağaçlardan birinden bir kuş vurdu.
*
.. ..

Çalık her vurduğu kuş için bir ağaç inip yine bir ağaca
çıkarak öğleyi buldu. 20 kuş vurmuştu. Bu, az bir şey
değildi. Şimdi gidip bunları vererek kımız almaya bak­
mak gerekti. Çalık durmadan alış veriş yapılan yere git­
meye başladı. Kağan, kış günleri alış veriş yapılsın diye
ağaçtan, üstü örtülü büyük bir ev yaptırmıştı. Çin tüccar­
ları, çok eski çağlardan beri, hazan Ötüken'de kalırlar,
sonra yaz olunca Çin'e dönerlerdi. Onlar alış veriş yap-

Bozkurtların Ölümü

•

113

tıkça kağanlar onlardan vergi alırlar, böylece bu alış veriş
iki tarafa da yarardı. Çalık bu büyük eve girince duraksa­
dı. Şimdiyedek buraya birkaç yol gelmiş, fakat hiçbirinde
bu kadar kalabalık görmemişti.
Sağa sola bakınırken gözüne Onbaşı Yamtar'la Onbaşı
Pars ilişti. İki onbaşı, Batı Kağanı'nın elçileriyle birlikte
gelen ve Türke benzemeyen uzun kara sakallı adamlarla
konuşuyorlardı. Çallk yavaş yavaş onlara yanaştı. Bu
adamlar bozuk bir Türkçe ile ve ağır ağır söz söylüyorlar­
dı. Yarntar, Çalık'ı görünce:
- Bunlar Suğdak, dedi.
Çalık bu sözü hiç işitmemişti. Sordu:
- Suğdak ne demek?
- Suğdaklar batı çevresinde küçük bir budundur. Batı
Kağanı'nın buyruğundadırlar. Buraya da alış veriş için
gelmişlerdir.
Çalık, Suğdakları bir süzdü. Demek ki alış verişe bun­
larla başlayabilirdi. Torbasını açarak kuşları gösterdi:
- Bunları alır mısınız? diye sordu.
Suğdaklar bir ara, birbirleriyle kendi dillerince konuş­
tular. Sonra bir tanesi Çalık'a şöyle dedi:
- Bu kuşların küçüklerine birer akça, büyüklerine iki­
şer akça veririm.
- Akçayı ne yapayım? Bana kımız ver. Akça karın do­
yurur mu?
Onbaşı Pars söze karıştı:
- Sen akçaları al. Bu akçalarla da gidip kımız alırsın.
Bak, evin öte bucağında Çinliler var. Demin kımız da
satıyorlardı. Bitmediyse sen de al.
Pars bu sözleri söyleyerek eliyle evin öte köşesini gös­
teriyordu . Çalık kalabalığın arasında gösterilen yere bak­
tı. Çinlileri gördü. Hem de bu Çinlilerin arasında sabah­
leyin ormanda gördüğü kılıksız ve suratsız herifi de tanı­
dı. Kımızın bitmesinden korkarak Suğdak'a bağırdı:

114 • Bozkurtların Ölümü

- Çabuk, akçaları yer. Kuşları da al!
Çalık bir davranışta kuşları torbasından boşalttı.
Suğdak'ın verdiği akçaları alarak Çinlilere doğru yürüdü.
Arada sekiz on adımlık yer kalmıştı. Kılıksız Çinli ile göz
göze gelen Çalık haykırdı:
- Ulan Çinli! Beni tanıdın mı?
Fakat Çinli bu soruya cevap vermedi. Gülünç bir şaş­
kınlık ve acele ile yerinden fırladı. Kalabalığı yararak,
ötekine berikine çarparak kapıya koştu. Ardına bakma­
dan kaçtı. Çalık'ın ağzı açık kaldı. Çinliler de şaşırmışlar­
dı. Olup biteni görenler de hep Çalık'a bakıyorlardı. At
uşağı, bu herifin neden kaçtığını Çinlilere tam soracaktı
ki sert, gevrek bir kahkaha çınladı. Türkler ve Çinliler
Onbaşı Sançar'ın kahkahasını tanıdılar. Suğdaklar ise
bundan bir şey anlamayarak alık alık birbirlerine bakıştı­
lar. Sançar hem gülmekten kırılıyor, hem de kesik kesik
Çalık'a şöyle diyordu:
- Çalık, hfila adam olmadın. Hiç Çinlinin üstüne hızlı
hızlı gidilir mi? İşte böyle ödü patlayıp kaçar. Belli ki
canını almaya geliyorsun sandı ...
Genç onbaşının bu sözlerinden sonra bütün evi dol­
duran ve dışarda da uğultular yapan bütünleme bir kah­
kaha koptu. Bütün Türkler gülüyorlar, Çinliler de ya
korkudan yahut da bu gülünç gerçeğin açığa vurulmasın­
dan buna katılıyorlardı. Suğdaklara gelince, onlar da pek
az gülen Türklerin yanında gülmek ihtiyaçlarını doyura­
madıkları için bu fırsattan istifadeye çalışıyorlardı. Yoksa
onlar olup biteni görmemişler ve kıt Türkçeleriyle Onba­
şı Sançar'ın katılarak söylediği sözleri anlayamamışlardı.
Sançar'la Çalık okadar çok gülüyorlardı ki ikisi de yere
yuvarlanmışlardı. Katılmamak için ellerini böğürlerine
bastırıyorlar, arada bir söz söylemek istedikleri halde
gülmekten söyleyemiyorlardı. Onbaşı Sançar gülmeye
başladı mı, hele yere yuvarlandı mı artık bunun arkası

Bozkurtların Ölümü

•

115

kesilmezdi. Halbuki onun kahkahasının Ötükenliler üze­
rinde öyle bir tesiri vardı ki Sançar gülmeye başlayınca
hepsi gülerler, o susmadan susmak bilmezlerdi. İşte San­
çar yere yuvarlanmış, bayılacak gibi gülüyordu. Susmazsa
oradakilerin hali nice olurdu? Sançar bu gülmeye belki
dayanırdı ama ötekiler kendilerine pek güvenemiyorlardı.
Geçen yıl Sançar'la birlikte gülerken katılıp ölen bir çeri
hepsinin aklında idi. Pars'la Yamtar, bu tehlikenin önüne
geçecek yolu buldular. Yerde kırılan, kahkahalar atan
Sançar'ı omuzlayınca evden dışarı çıkardılar. Atına bin­
dirdiler. Atın yelesine yaslanan Sançar'ı hafifçe bağladı­
lar. Ondan sonra atını kırbaçlayarak sürdüler.
At dörtnala giderken Sançar hala kahkahalar atıyor ve
bu kahkahalar ovada çınlıyor, çınlıyor değil, kükrüyordu.
Çalık yerden kalkınca hemen Çinli sartlar'a48 yöneldi.
Akçaları önlerine koyarak:
- Bana bunların değerince kımız verin, dedi.
Çinlilerden biri akçaları saydı:
- Ondokuz akçan var. Sana bir çamçak kıııtız vereyim,
diye cevap verdi.
Çalık, çamçağı uzattı. Sonra da Çinlinin doldurduğu
çamçağı dikti. Sonuna kadar içti. Bir çamçak kımızı içtiği
için kıvançlı olduğu yüzünden anlaşılıyordu. Fakat yavaş
yavaş yüzünün neşeli hali geçti. Mırıldanır gibi:
- Hay albız alsın! Ben bu kımızı eve götürecektim.
Sançar bana her şeyi unutturdu, diye söylendi. Sonra
birdenbire kaşlarını çattı. Çinliye dönerek sordu:
- Ne dedin, benden on dokuz akça mı aldın?
- Evet beğimiz!
- Bana beğ deme, gözünü patlatırım! Ben at uşağıyım.
Çalık hemen Suğdak'ın yanına koştu:
- Sen bana kaç akça verdin be?
48 Sart: Tüccar.

1 16
-

•

Bozkurtların Ölümü

Otuz akça verdim.

- 30 akça verdin de neden Çinlinin önünde 1 9 akça

çıktı?
- Nasıl olur? Ben sana 30 akça verdimdi.
Çalık gene Çinlinin karşısına koşup bağırdı:
- Ulan Çinli! Beni kızdırma. Bak Suğdak bana 30 akça
verdiğini söylüyor. Ben ondan aldığım bütün akçayı sana
verdim. Doğru söyle, yoksa. . .
Çinli bin türlü yemin ediyordu. Çalık gene Suğdağa
koştu. Kolundan tutunca herifi adeta sürükler gibi Çinli
sanın yanına getirdi. Suğdağa sordu:
- Bana kaç akça verdin?
- Otuz!
- Sen benden kaç akça aldın?
- Ondokuz!
- Ulan hanginiz yalan söylüyorsa bildirsin de gözünü
patlatayım!
Çinli kurnaz kurnaz gülümsemeye çalışarak şöyle de­
di:
- Acaba akçaların yarısı beğimizin kesesinde kalmış
olmasın?
- Ulan çıldırdın mı? Benim akçam sizin beğinizin ke­
sesine girer mi?
- Hayır, hayır! Yani sizin kesenizde kalmış olmasın?
- Ne kesesi be! Benim sadağımla yancığımdan49 başka
kesem olur mu?
Bu sırada Suğdak söze karıştı:
- Sakın akçaları demin gülerken düşürmüş olmayasın?
Çalık düşündü. Acaba diye mırıldandı. Bu düşünce
doğru idi. Fakat Çalık paraları düşürmediğini pek İyi
biliyordu ama bu heriflerin hangisinin kendisini aldattı­
ğını kestiremediği için sustu. Zaten çok duracak vakti
49 Yancık: İçine öteberi konan ve kemere veya ata asılan küçük torba.

Bozkurtların Ölümü • 117

yoktu. Yeniden ormana giderek kuş avlamalıydı. Hiç
olmazsa bir çamçak kımız daha bulup eve götürmeliydi.
Bu düşünce Çinli ile Suğdağı kurtardı.
Gün batımına az kalmıştı. Çalık yeniden torbasına
doldurduğu yirmi kuşla hızlı hızlı dönüyordu. Çinli sarı­
lar gitmeden yetişip bir çamçak kımız daha almazsa
anasının dilinden, ev�eşinin dargın bakışından kurtula­
mayacaktı. Bir ara ormanın çok sıklaştığı bir yere geldi.
Ağaçlar burada okadar sık idiler ki kar bu sık ve karışık
dalları tamamen yarıp yeri dolduramamıştı. Çalık adım­
larını yavaşlattı. Başını yukarı kaldırarak ve adımlarıyla
az gürültü yapmaya çalışarak ilerlemeye başladı. Bu sık
dalların arasında birçok kuş saklanmış olmalıydı. Onları
ürkütmeden görmek, sonra birden oklamak gerekti.
Böylelikle alacağı kımız biraz daha çoğalırsa evdeki yeri
de okadar sağlamlaşacaktı.
Çalık böyle sessiz ve tetik adımlarla yürürken sol ya­
nında bir gürültü duydu. Buna homurdanma ve soluma­
lar da karışıyordu. Çalık bir anda kuşları, evi, kımızı
unuttu ve sola yöneldi. Bu sık ağaçlar burayı epeyce ka­
rartıyordu. Daha birkaç adım atmadan işittiği Çince bir
küfür Çalık'ı dikleştirdi. Aynı zamanda durarak olduğu
yerde mıhlandı. Ağaçların ancak birer kulaç seyreldiği bu
yerde hemen iki adam boyu yüksekliğinde bir ayı, üstü
paralanmış ve kan içinde kalmış bir Çinliye yeniden sal­
dırmak üzere ayağa kalkmıştı. Çinli ile ayının arasındaki
mesafe o kadar azdı ki Çinli sırtındaki sadaktan bir ok
çekemiyor, yalnız elindeki iri bıçakla kendini korumaya
çalışıyordu. Çalık, Çinlinin sırtındaki sadağın, Ötüken'de
pek görülmedik bir nesne olduğunu düşünecek zamanda
değildi. Ancak ufak kuşları vurmak için hazırladığı, tahta
okunu ayının gözüne doğru gezleyerek fırlattı. Ok ayının
gözüne girmiş, fakat aynı zamanda ayı da korkunç bir
saldırış ve yaman bir haykırışla Çinliye saldırmıştı. Çalık '

118

•

Bozkurtların Ölümü

daha çok durmadı. Bıçağını çekerek atıldı. Ayının sırtına
üç defa sapladı. Bu korkunç ayı, yeni düşmanının daha
güçlü olduğunu görünce birden Çinliyi bırakarak Çalık'a
yöneldi.
Ayı ile Çalık üç dört adım aralıkla durup bir bakıştı­
lar. Çalık'ın attığı ok demirden olsaydı bu ayı çoktan ge­
bermişti. Fakat tahta ok yalnız onun gözünü kör etmiş,
bu ise ayıyı çileden çıkarmıştı. Çalık canı yanan ayının ne
yaman bir canavar kesildiğini biliyor, ona göre davranı­
yordu. İşbara Alp'ın at uşağı, binbaşının bir sözünü ha­
tırladı. İşbara Alp <ıKorunmak için en iyi yol saldırıştır»
derdi. Ayı ile Çalık aynı zamanda birbirlerine saldırdılar.
İlk düşen Çalık oldu. Fakat koca pehlivarı iki ayağıyla
birden ayının göbeğine yaman bir tekme vurarak onu da
sırtüstü oturttu.
Çalık daha önce kalktı. Bu düşüşten içi sarsılmış, ka­
fası da iyice kızmıştı. Ayı daha kalkmadan fırlayarak bı­
çağını ayıya bir daha saplayabildi.
Ayı da ayağa kalkmıştı. Yaralarından oluk gibi kan
akıyordu. Çalık ayıya bağırdı:
- Ulan koca oğlan! Kendini Yamtar mı sandın? Nasıl,
güreşi kazanıp kuşları da alır, gider misin?
Ayı bir daha saldırdı. Bu sefer Çalık'ın bıçağı sapına
kadar ayının boğazına saplanmıştı. İri canavar olduğu
gibi yere yıkıldı, bir iki debelenmeden sonra hareketsiz
kaldı.
Bütün bunları ağzı açık, gözleri korkudan fırlamış ola­
rak seyreden Çinli, ayı yere yuvarlandıktan sonra Çalık'ın
kendisine doğru soluyarak yürüdüğünü görünce hemen
eğildi. Yere düşmüş olan küçük takkesini aldı. Üstünü
başını düzeltmeden Çalık'a bir teşekkür kelimesi mırıl­
danmadan bir tilki gibi ağaçların arasına seğirtti; gözden
kayboldu. Fakat bütün bunların pek kısa bir anda olup
bitmesi bile Çalık'a Çinlinin yüzünü iyice ve yakından

Bozkurtların Ölümü • 119

görmesi için kafi gelmişti. Bu, sabahleyin Van-zin-şan'Ia
birlikte ormandan geçen, biraz önce de kendisini görünce
kaçarak Onbaşı Sançar'ı güldüren kılıksız Çinli idi.
Çalık'ın kafası, tanıyor gibi olduğu bu yüzü hatırla- ·
mak için bir kere daha karıştı. Kendi kendine: c<Vay canına . 11 diye söylendi. Gözleri sevinçle parladı. «Vay canına . 11 diye bir daha söylendi. Bu sefer gözleri şaşkınlıkla
açıldı. Çalık çevrede korkunç işler dönüyormuş gibi sağa
sola baktı. Sonra koşarak ilerlemeye başladı .
.

.

.

.

•
• *

Gün batalı epeyce olmuştu ki Çalık soluyarak evinin
kapısını açtı. Kendisine bakan anasına, evdeşine bir şey
söylemeden kuşları yere attı. Çabucak en iyi pusatlarını
kuşandı. Sonra fırlayarak kapıdan çıktı. Koşup atına atla­
dı. Dörtnala sürüp uzaklaştı.

Onbaşı Pars

NBAŞI Pars bir çam ağacına dayanmış, düşünüyordu;
OYamtar, onun karşısında duruyor, büyücek bir tahta

parçasına bıçağı ile bir şeyler kazıyordu. Hava karlı, fakat
Ötükenliler için güzeldi. Yamtar başını kaldırdı:
- Biliyor musun? Şu acunda çok salak kişiler var, dedi.
- Nerden bildin?
- Suğdaklarla konuştum da anladım.
- Suğdaklar sana ne dediler?
- Yeryüzünde en tatlı işin alış veriş yapıp akça kazanmak olduğunu söylediler.
Pars yüzünü ekşitti:
- Bu onların salaklığını değil, korkaklığını gösterir,
dedi.
Yamtar anlatıyordu:
- Ben onlara savaş mı tatlıdır, alış veriş mi diye sor­
dum. Güldüler. Kendi aralarında, kendi dillerince konuş­
tular. Dilleri de hiç insan diline benzemiyor.
- Sana ne cevap verdiler?
- Savaşta kişiler ölür. Tat bunun neresinde dediler.
- Hay salak kötü kişiler hay! Demek savaşın tadını
almamışlar. Öküze kımız versen tadını alır mı? Bunlar da
öyle.
Yamtar öfkelenmeye başlıyordu:

Bozkurtların Ölümü

•

121

- Şu Çinlilerle Suğdakları hangi Tanrı yaratmış? Böyle
budun yaratmaktansa yaratmamak yeğ!. ..
- İşleri güçleri yalan dolan.
- Alçak, korkak kişiler...
- İşte uzaktan Çinliler geliyor.
Onbaşı Pars'ın keskin gözleri çok uzaktan gelen Şen­
king'le üç Çin subayını seçmişti. Çinliler oldukça hızlı at
sürüyorlardı. İki onbaşıya yaklaşınca yavaşladılar. Birbir­
leriyle konuşuyorlardı. Yamtar'la Pars hiç sevmedikleri
Çinlilerin yüzlerini görmemek için onlara arkalarını dön­
düler. Bu sırada Şen-king, Van-zin-şan'a eğilerek bir şey­
ler söyledi. O da gülümseyerek atını döndürdü ve iki
onbaşının yanma geldi:
- Sizi selamlarım yiğitler, dedi.
Pars aldırmadı. Yamtar ters ters baktı. Van-zin-şan
gülerek sordu:
- Yüce beğimiz Şen-king'den izin aldım. Sizinle at ya­
rıştırmak istiyorum. Kendinize güveniyor musunuz?
Yamtar şaşırdı:
- Anlamadım, sen mi yarışacaksın? Kiminle yarışacaksın?
- Sizinle...
Pars cevap verdi:
- Ötüken'de çocuk mu yok? Sen onlarla yarış!
Çinli gülüyordu:
- Yüce beğimiz bana bir altın akça verdi. Yarışı kaza­
nan akçayı alacak.
- Yüce beğinin canı bize bir altın akça vermek mi istiyor?
Çin subayı meydan okuyordu:
- Kendine güvenen er alanına çıkar.
İki onbaşı bakıştılar. Çinli onları yarışa kandırmak
için uğraşıyordu:

122

•

Bozkurtların Ölllmll

- Türk çerileri yarıştan çekinir mi? Şimdi üçümüz at­
ları mahmuzlar, süreriz. Şu geldiğimiz yerde, yüce beği­
mizin otağına varmadan önceki tümseğe dek gider, sonra
gene buraya geliriz. Birinci gelen altını alır.
Pars, Çinliye dik dik baktı:
- Öyleyse altını bize ver. Biz sonra Yamtar'la yarışırız.
Kazanan altını alır, dedi.
- Beğimiz ikinci için de bir gümüş akça verdi.
- Onu da bize ver. Üçüncü için bir şey verdiyse onu
kendine ayır.
- Yiğit! Sen pek yüksek konuşuyorsun ama korkarım
yarı yolda kalmayasın!
Pars bu güzel, karlı havada Şen-king'in de yarışa gir­
mesini teklif edecekti. Bunun için başını ondan tarafa
çevirdi. Amma da tuhaf! Şen-king yanındaki iki Çinli ile
birlikte bozkırda atını sürüp uzaklaşmıştı. Yarışı seyret­
meyecek olduktan sonra ne diye akça sunuyordu? Pars'ın
beyninde bir çakın çaktı. Sonra Çinliye dönerek:
- Sen Yaıntar'la yarış. Ben burada sizi beklerim, dedi.
Yamtar, biraz ileride otlayan atına sıçradı. Çinliye:
- Sen yüz adım ileriye git. Senin atın yorgun. Pars kır­
bacını kaldırıp indirince yarışa başlarız, dedi.
Van-zin-şan yüz adım ileriye gitti. Başını çevirerek
işareti bekledi. Pars kamçısını yukarı kaldırmıştı. Birden­
bire hızla indirdi. İki at fırladılar.
Pars bir müddet iki atın ardından baktı. Sonra koşa­
rak kendi atına bindi. Çinli ile Yamtar'ın gittiklerinin tam
aksine olarak dörtnala sürdü. Çin beği ile yoldaşlarının
izlerini kovalıyordu.
Onbaşı kar üzerinde atını alabildiğine sürerken gözle­
riyle ufku kolluyordu. Onun bozkırda, böyle yıldırım gibi
uçmasına Çinliler sebep olmuştu. Pars, şu Çinlinin gelip
yarış teklif etmesinden nedense kuşkulanmış, hele yarı­
şın bu yana doğru değil de öte yana oluşu onu büsbütün

Bozkurtların Ö lümü

•

123

işkillendirmişti. Pars iyice biliyordu ki ucunda bir iş ol­
madan Çinli para vermezdi. Hele bu yarışta Van-zin­
şan'ın yenileceği yüzde yüzken. Çin beğinin bir altını
gözden çıkarmasın� elbette kötü bir sebebi vardı. Pars
bunları düşündüğü için yarışa girmemiş, Çinlilerin ardı­
na düşmüştü. Onca en büyük iş Çinlilerin ardından git­
mek değil, Çinlilerin gittiği yere yetişmekti.
Onbaşı uzaktan atlıları görünce atını kamçıladı. Yıldı­
rım gibi inerek Çinlilerin yanına geldi. Üç Çinli, kır bir
ata binmiş olan Almıla'nın karşısında duruyorlardı. Güzel
Almıla her zamanki durgun ve aldırış etmeyen haliyle
onlara bakıyordu. Pars'ın yetiştiğini görünce gülümsedi.
Onbaşı, atını Şen-king'in tam karşısına getirerek durdu. Susarak bakıştılar. Sonra Pars, Almıla'ya sordu:
- Sana bir şey dediler mi?
- Çin beği nereye gittiğimi sordu.
- Nesine gerekmiş?
- Bilmem.
Pars Çinliye dik dik baktı. Sonra onun yüzüne tükü­
rür gibi şöyle dedi:
- Çinlisin ama kurnaz değilsin.
Şen-king gülüyor, bu Türkle alay etmek istiyordu.
Yüksekten bakarak onbaşıya sordu:
- Nerden bildin?
- Yarışı öne sürüp bizi buradan uzaklaştırmak istedin
ama olmadı.
- Sen bu aklınla yüce bir tarkan olsan gerekti.
- Senin gibi bir beğ olmaktansa olmamak yeğ...
Şen-king alay edeyim derken hakarete uğrayınca kızardı. Bir an düşünür gibi durakladıktan sonra bağırdı:
- İleri gitme! Sonra kan olur?
- Fena mı? Kanının rengini görürüz.
- Karşında üç kişi olduğunu unutma! Buradan sağ dönemezsin!

1 24

•

Bozkurtların Ölümü

- Üç kişi mi? Çok azsınız be! . . .

·
Şen-king öfke ile kılıcını çekti. Onu görünce iki Çin
subayı da öyle yaptı. Fakat Onbaşı Pars oralı değildi, Çin
beğine şöyle dedi:
- Benim yerime üçünüzle Almıla dövüşse olmaz mı?
Büyük bir soğukkanlılık ve ciddiyetle sorulan bu soru
Şen-king'i çileden çıkardı. Haykırarak onbaşının üzerine
saldırdı. Pars, atına çevik bir kıpırdanış yaptırarak onun
bu saldırışını boşa çıkarırken kılıcını da çekti. Dört atlı
birbirine karıştı. Dövüş başlamıştı.
Pars hiç telaş etmiyor, usta bir çeri olduğunu gösteren
hareketlerle kılıç kullanıyordu.

Çinliler bağrışıyorlar,

saldırıyorlar, Pars'ı kuşatıyorlar, kılıç savuruyorlar, fakat
değdiremiyorlardı. O yalnız savrulan kılıçları çeliyor,
durmadan at döndürüyordu.
Almıla, atı üzerinden gülümseyerek bu dövüşü seyrediyor, bu savaştan hoşlandığı anlaşılıyordu.
Bir aralık dövüşçüler kendisine yaklaşınca seslendi:
- Pars, üçünü de tepeleyemezsen gözümden düşersin!
Pars, kılıç şakırtıları arasında cevap verdi:
- Merak etme, yoruldular.
Biraz sonra Çinlilerden biri haykırarak atından düştü.
Yarası büyük değildi. Çinli olduğu için korkmuştu. On­
başı Pars'ın da yüzünde ince yaralar vardı ama aldırmı­
yordu. O, kendisinden çok atını korumaya çalışıyordu.
Almıla yeniden seslendi:
- Pars! İyi deviremedin!
Fakat Almıla'nın gözleri düşen Çinliye ilişince sözünü
kesti. Çünkü yaralı Çinli ayağa kalkmış, yayını geriyordu.
Fırlatacağı ok Pars'ı vurmasa bile aunı yaralayacak, Pars
iki atlıya karşı yaya dövüşmeye mecbur kalacaktı. Almıla
bunu görünce kendisinden otuz adım uzakta bulunan
Çinliye dörtnala atını sürdü. Çinli kendisine yapılan bu
saldırışı görünce hemen yarım bir dönüş yaptı ve okunu

Bozkurtların Ölümü

•

125

Almıla'ya fırlattı. Atın göğsüne saplanan ok onu yere
devirirken Almıla da atın üzerinden karların üstüne fırla­
dı. Bu fırlayış sert olmuş, fakat yumuşak kar onu koru­
muştu. Çinlinin hemen yanı başında yere düşen Almıla
büyük bir çeviklikle sıçrayarak ayağa kalktı ve Çinliye
saldırdı. Beride üç kişi at üzerinde çarpışırken bu ikisi de
yerde boğuşmaya başladı. Zaten sol koluna kılıç yemiş
olan Çinliyi Almıla ilk saldırışta yatırarak altına aldı ve
iki eliyle boğazına yapıştı. Beriki, elleriyle Almıla'nın
bileklerine sarılarak kendini boğulmaktan kurtarmaya
çabaladı. Beceremeyince son bir gayretle belindeki bıçağa
el atarak Almıla'nın yüzüne doğru savurdu. Güzel Almı­
la'nın yanağı baştanbaşa çizilmiş, kanlar akmaya başla­
mıştı. Genç kız, yaralanınca Çinliyi bırakıp ayağa kalktı.
Çinli de hemen fırladı. Almıla bıçağını çekmişti. Birbirle­
rinin çevresinde bir döndüler. Sonra Almıla'nın atılma­
sıyla gene göğüs göğüse geldiler. Çevik bir çelme ile Çin­
liyi yine yere çalan Almıla sol eliyle onun bıçak tutan sağ
elini yakalarken diziyle de öteki koluna bastı. Sonra hızla
kaldırdığı bıçağını sapına kadar boğazına sapladı. Herif
debelenip geberirken yağa kalkan Almıla karşıdan bir
atlının dörtnala kendilerine doğru geldiğini gördü. Onba­
şı Pars hala iki Çinli ile uğraşıyordu. Karşıdan yıldırım
gibi gelen atlı dövüşçülerin yanına gelince durup bağırdı:
- Bu ne demek? Kılıç indir!
Almıla yüzünden, Pars da sesinden bunun Kür Şad
olduğunu tanıdılar. Hemen kılıç indiren Pars, Kür Şad'a
dönmek istedi. Fakat bunu fırsat bilen Şen-king kılıcını
indirmiş olan Pars'a bir kılıç savurarak onu kolundan
yaraladı. Pars can acısıyla atının yelesine kapandı ve inle­
di.
Çin beğinin bu kancıkhğını gören Kür Şad ona doğru
at sürdü:

126

•

Bozkurtların Ölümü

- Sen benim kılıç indir diye buyruk verdiğimi işitme­
din mi? diye sordu.
Sonra onun cevap vermesini beklemeden kamçısıyla
Şen-king'in yüzüne öyle bir vuruş vurdu ki, Çin beği gık
diyemeden attan düşerek karların üzerine serildi, kaldı.
Öteki Çin subayı bunu görünce hemen atından yere atla­
dı. Diz çökerek Kür Şad'ı selamladı.
Kür Şad, çevresine bakındı. Yüzünden kanlar aktığı
halde kendisine bakan Almıla'yı, yaralı kolundan tutarak
toplanmaya çalışan Pars'ı, yerde ölü yatan Çinliyi gözden
geçirdi. Dörtnala at sürerken bu Çinli'yi şu güzel kızın
öldürdüğünü görmüştü. Sordu:
- Kız, sen kimsin?
- Binbaşı İşbara Alp'ın kızı Almıla'yım.
Kür Şad, uzaktan akrabası çıkan genç kıza gülümsedi:
- Neden vuruştunuz?
Almıla olup biteni anlattı.
- İşbara Alp'ın kızı olduğun belli. Nasıl dövüştüğünü
gördüm. Çelik yürekli, bahadır kızmışsın. Seni beğen­
dim!
Sonra Pars'a dönerek sordu:
- Sen kimsin?
Kan içinde olan Pars atından atladı. Yere diz vurup
Kür Şad'ı selamlayarak:
- İşbara Alp onbaşılarından Pars'ım, diye cevap verdi.
- İlk saldıran kim oldu?
- Onlar...
Kür Şad'darı yediği kırbaç ile bayılıp düşen Şen-king
yavaş ,yavaş kendine geliyordu. Kür Şad. tiksinti dolu
bakışlarla ona bakarak şöyle dedi:
- Bu senin kulağına küpe olsun. Burada sığıntı oldu­
ğunu unutma. Bir daha edepsizlik etmeye kalkarsan se­
nin kötü canını kızıl tamuya gönderirim.

Bozkurtların Ölümü

•

127

Sonra Pars'la Almıla'ya döndü:
- Almıla! Atını öldüren Çinlinin atı senindir. Ötekile­
rin atları da onbaşınındır. Ben yetişmeseydim Pars ikisini
de haklayacaktı. Atları vermekle borçlarının hepsini bile
ödeyemiyorlar. Haydi gidin!
Almıla ile Pars, Kür Şad'ı selamlayarak atları alıp yola
koyuldular. Şen-king arkadaşının yardımı ile ayağa kalk­
mıştı. Kür Şad ona sordu:
- Çin beğleri teke tek vuruşmasını bilir mi? Bileğine
güveniyorsan seninle kılıçlarımızı bir deneyelim!
Çinli ses etmedi. Kür Şad sesini daha sertleştirdi:
- Ben de yaya olacağım. İsterseniz ikiniz birden vuru­
şun. Yüreğiniz katı mı? Hoşunuza giderse kalkanımı da
bırakıp yalın kılıç vuruşayım. Tulgamı da atayım.
Çinlilerden boşuna karşılık bekleyen Kür Şad onların
bu susuşu karşısında yüzünü buruşturdu:
- Siz alçak, yüreksiz kişilersiniz. Ancak birkaçınız bir
araya gelince bir kadının ardından gidebilirsiniz, dedi.
Sonra atını doludizgin sürerek uzaklaştı .
•
• •

Van-zin-şan ile yaptığı yarışı kazanıp altını alan
Yamtar'ın ilk işi Pars'ı bulmak oldu. Onun yaralı olarak
çadırında yattığını öğrenince bir şey anlamayarak oraya
seğirtti. Kapıdan içeri girince Pars'ın yattığını, çevresinde
Almıla ile Sançar, Sülemiş, Arık Buka, Gök Börü ve Üç
Oğul'un toplanmış olduğunu gördü. Pars'ın benzi sarar­
mıştı. Ak sakallı bir utacı50 onun yaralı kolunu dağlıyor­
du. Yamtar:
- Ne oldun Pars? diye bağırdı.
50

Utacı: Doktor.

1 28

•

Bozkurtların Ölümü

Pars yorgun bir sesle:
- Çok kanim aktı da yoruldum, diye cevap verdi.
Yarntar, çevresine bakındı. Almıla'nın yüzündeki yarayı görünce gözlerini açtı:
- Birbirinizle kılıç oyunu mu yaptınız? diye sordu.
Onbaşı Üç Oğul olanları kısaca Yamtar'a anlattı. Utacı
işini bitirmişti. Bu sırada dışarıda bir gürültü, bir şakını
işitildi. Binbaşı İşbara Alp hızlı adımlarla içeri girdi. On­
başılar yere diz vurdular. Utacı elini bağrına basarak baş
indirdi. İşbara Alp, yatağından doğrulmaya çalışan Pars'a
eliyle yatmasını işaret ederek utacıya sordu:
- Nasıl? Yarası derin mi?
- Uzun yoldarı geldiği için çok karıı akmış. Bu yara
kapanır. Çok kımız içerse gövdesi güçlenir, ölmez.
Onbaşılar birbirlerine bakıştılar.
Binbaşı, Almıla'ya dönerek:
- Git, ne kadar kımız varsa hepsini getir, dedi.
Almıla çıkarken, İşbara Alp, Yamtar'a baktı:
- Yamtar! Çalığı bul. Gün batmadan önce beni gör­
sün! diye buyruk verdi.
Sonra Pars'a dönerek bir diyeceği olup olmadığını
sordu. Pars:
- Bir diyeceğim yok. Kızınla övün! Bir Çinliyi öldürdü.
Beni de buraya sırtında taşıdı. Bayılmışım . . . diye cevap
verdi.
İşbara Alp gittikten biraz sonra Almıla geldi. Elinde
küçük bir çamçak vardı. Pars'm yanına koydu:
- Bütün kımızımız bu, dedi.
Ozaman onbaşılar hep birden çıktılar. Yamtar yarışta
kazandığı altını çıkararak Sançar'a verdi:
- Bununla bulabildiğin kadar kımız al . Ben Çalığı
bulmaya gidiyorum, dedi.
Onbaşılar birbirlerine, evlerinde kımız olup olmadığı­
nı sordular. Hiçbirisinde kalmamıştı. Ayakta kısa bir ko-

Bozkurtların Ölümü

•

129

nuşma oldu. Yedi koyunla iki at ortaya kondu. Sançar
bunları her onbaşının obasından alıp toplayarak Çinlilere
satacak, üstüne altın da katarak hepsiyle kımız alıp Pars'a
getirecekti.
Akşam, Onbaşı Sançar, başında hala Almıla'nın bek­
lediği baygın Pars'ın çadırına, yedi büyük çamçak dolusu
kımızla girerken Yamtar da Binbaşı İşbara Alp'ın karşısı­
na çıkıyor ve diz vurduktan sonra:
- Çalık ortalardan kaybolmuş. Evdeşi birkaç gündür
Çalığın görünmediğini, nereye gittiğini de bilmediğini
söyledi, diyordu.

Çaşıt

ANÇAR, karakış ortalığı dondurduğu halde talimlerin­
Sden geri kalmıyordu. Kendi buyruğundaki erleri şim­

di de dört günlük bir savaş talimine çıkarmıştı, ilk günü
dörtnala hep yol gitmişler, geceleyin de fırtına altında
yürümüşlerdi. Üç tane yedek atları vardı. Bu yürüyüşte
av bulacaklarını bildikleri için bu atları almışlar, avladık­
larını atlara yüklemişlerdi. Onbaşı Sançar'ın adını Ötü­
ken'de herkes bilirdi. Yaman savaşçı ve iyi çeri idi.
Bu, dört günlük savaş talimlerinde Ötüken'den o ka­
dar uzaklaşmışlardı ki nerde ise, biraz daha gitseler Çin'e
akın edebilirlerdi.
Dördüncü gün, talimler bitmiş, yedek atlar avla dol­
muş olarak Ötüken'e dönüyorlardı; yorgundular. Bereket
versin fırtına ve kar dinmişti. Gözün alabildiğine uzanan
bu geniş alanda atla gitmek pek güzel oluyordu. Sançar
ve çerileri yorgunluk çıkarıyor gibi idiler. Birdenbire er­
lerden biri:
- İlerde bir at gidiyor! dedi.
İleride bir at ağır ağır Ötüken'e doğru gidiyordu. San­
çar hemen sağa, sola, öne, arda bakarak erleri, atları say­
dı. Eksik yoktu. Gene gözlerini ilerki ata diken Sançar bir
ara baktıktan sonra:

&ozkurtların Ölümü

•

131

Atın üzerinde bir de atlı var. Ardımdan tez gelin! di­
yerek atını mahmuzladı. Hepsi birden doludizgin fırladı­
lar.
Sançar'ın keskin gözleri yanılmamıştı. Atın yanına
vardıkları zaman bunun üzerinde yaralı bir adamın bu­
lunduğunu, atın yelesine kapanarak düşmemeye çalıştı­
ğını, pek güçlükle atın üstünde durabildiğini gördüler.
At, sahibini düşürmemek için pek yavaş, sarsıntısız gidi­
yordu. Sançar yaralıya sordu:
- Kimsin? Burada ne arıyorsun?
Cevap yoktu. Ozaman atlılardan biri yere atladı. Yaralıya yaklaşarak eğilip yüzüne baktı ve Sançar'a dönerek:
- İşbara Alp'ın at uşağı Çalık! dedi.
Erler bakıştılar.
Sançar'ın buyruğu ile yere indirilen Çalık konuşamı­
yordu. Ara sıra gözlerini açıyor, sonra gene kapıyordu.
Galiba ölecekti. Sançar buyurdu:
- Çabuk, yaralarını tımar edin!
Yaralar dağlanır ve Çalığa zorla kımız içirilirken San­
çar iki atın arasına gerdirdiği keçe ile Çalık için bir yatak
hazırlatmıştı. Çalık onun üzerine yatırıldı. Üstü iyice
örtüldü. Yola çıkıldı.
Sançar, beynini çatlatacak gibi düşünüyordu: Çalık
neden yaralanmıştı? Buralarda işi ne idi?
Sançar bu bilmeceyi çözemeden Ötüken'e v_ardılar.
Çalık'ı çadırına yatırdıktan sonra Onbaşı Sançar, Binbaşı
İşbara Alp'a giderek olanı biteni anlattı.
İşbara Alp geldiği zaman Çalık gözlerini açmıştı. Bin­
başı:
- Nereye gitmiştin? diye sorunca Çalık gözleriyle işa­
ret ederek güneyi gösterdi. Sonra bayıldı.
Utacılar, Çalığı kurtarmak için em veriyorlar, yarala­
rına türlü merhemler sürüyorlar, dualar okuyorlardı. Fa-

132 • Bozkurtların Ölümü
kat yaralı bir türlü kendine gelemiyor, hatta kötüleşiyor­
du.
•
• *

Ö tüken'e geldiğinin dördüncü günü Çalık biraz iyile­
şir gibi oldu. Onu her gün yoklayan İ şbara Alp, Çalığı
iyice görünce niçin ortadan kaybolmuş olduğunu yine
sordu. Çalık pek güçlükle yalnızca:
- Çaşıt . . . diyebildi ve sustu.
Binbaşı kaşlarını çatmıştı. Bu ç.aşıt kimdi? Çalık her
söz edişinde bayılacak gibi yorulmasa çok soru soracaktı.
Fakat Çalık o kadar güçsüz düşmüştü ki ancak soluk
alabiliyordu. Buna rağmen İşbara Alp bu önemli işi an­
lamadan da bırakamazdı. Sordu:
- Bu çaşıt nerede?
- Geberdi.
- Sen mi geberttin?
- Evet.
- Seni o mu yaraladı?
Çalık'ın gücü kesilmişti. Gözleriyle evet işareti verip
sustu. O kadar bitkindi ki artık sorgulara karşılık vere­
miyordu.
Binbaşı ile Çalık bunları konuşurken Onbaşı Sançar
da Çalık'ın çadırında idi. Birdenbire irk.ildi. Çalık'a doğru:
- Sakın şu seni görünce kaçan Çinli herif olmasın? di­
ye sordu.
Çalık gülümsedi. Gözleriyle evet işareti verdi. O za­
man Sançar alış veriş evindeki kılıksız Çinliyi ve bu Çin­
linin Çalığı görünce nasıl kaçtığını İ şbara Alp'a anlattı.
Binbaşı başını eğerek düşündükten sonra Sançar'a
sordu:
- O Çinlinin çaşıt olduğunu nasıl anladın?

Bozkurtların Ölümü

•

133

Sançar bunu seziyle anlamıştı. Cevap vermesi için Ça­
Iığa bakınca at uşağı son bir gayrette bulundu. Kesik
kesik:
- Çin'de tutsakken onu görmüştüm. Çin subayı idi.
Bir de bitig yakaladım. Atımın eyeri altında ... Torbanın
içinde. . . diyebildi ve yeniden bayıldı.
İ şbara Alp Sançar'a baktı. Onbaşı anlamıştı:
- Atına evdeşi binip ava gitmiştir. Şimdi bulurum, de­
di ve fırlayarak atına atlayıp dörtnala sürdü.
*

Gün batımına pek az kala Sançar kan ter içinde İ şbara
Alp'ın çadırına girdi. Selam verdikten sonra binbaşıya bir
·

kağıt uzatarak:
- Çalığ'ın atının eyeri altında bunu buldum, dedi.
İ şbara Alp kıvrılmış kağıdı açarak baktı. Yüzünü bu­
ruşturarak:
- Bu Çince yazılmış. Zaten Ötüken'de böyle kağıdın işi
ne . . . dedi. Sonra Sançar'a dönerek şunları söyledi:
- Sen git. Bunu yarın okuruz. Kimseye bir söz etme!
- Buyruk senindir!
Sançar kendi çadırına yöneldi.
İ şbara Alp ve Sançar ağızlarını sıkı tuttukları halde
«Çaşıt» haberi Ötüken'de yayılmıştı. Ötükenliler bunu
kimseden işitmedikleri halde kendi sezgileriyle bulmuş­
lardı. Türlü türlü söylentiler dolaşıyordu:
- Çalık bir çaşıt yakalamış.
- Çalığı çaşıtlar vurmuş.
- Çalık baygın yattığı için çaşıtın adını söyleyemiyormuş.
Ötüken'deki Çinliler büsbütün pısmklaşmalardı. Ne·
dense bu işten pek ürküyorlardı. Şen-king bile yüzündeki

134

•

Bozkurtların Ölümü

kamçı yarasının acısını unutup bu işin üstüne düşmüştü.
Geceleyin Van-zin-şan'ı ve öteki Çinli subayını çadırına
çekmiş, onlarla konuşuyordu. Şöyle diyordu:
- Çin'den bu çaşıtın gelmesi bizim için iyidir. Çünkü
kağanı kışkırtmak için bir sebep olacaktır. Çin'de şimdiki
aileyi yıkıp bizim ailemizi kağan yaparsa bir daha böyle
çaşıt görmeyeceğini ona anlatmalı.
Van-zin-şan bu fikre itiraz etti:
- Hayır beğimiz. Kağan çaşıtı duyarsa bizim için de
kötü olur. Çünkü onca Çin'deki şu ve bu aileden önce
Çin'den gelen çaşıt önemlidir. Bu çaşıt haberi doğru ise
kağan artık bize de iyi gözle bakmaz.
- Neden bakmasın? Sen de amma tuhaf düşünüyor­
sun. Şu İ şbara Alp'ın at uşağı kendine gelse de çaşıtın
adını söylese . . .
- İ şbara Alp'ın a t uşağı biliyor muymuş?
- Biliyormuş. Bu at uşağının iyi Çince bildiğini, çok
açıkgöz olduğunu duydum. Her halde bir şeyler öğren­
miştir. Çaşıtın Çin kağanından geldiği açıkça ortaya çıksa
Kara Kağan'dan Çin'e akın için izin isteyeceğim. Elbette
bana kırk bin, elli bin atlı verir.
- Hayır beğimiz! Kara Kağan size çeri vermez.
- Neden?
- Akında yağma olunacak malları yalnız Türklere vermek ister de ondan . . .
- Ben malı ne yapayım? Ben aldığım

malı

yine kağana

veririm. Bana Çin kağanlığı gerek ! . . .
- Öyle ama yine vermez!
- Ulan, sen de bu gece amma dikine gidiyorsun. Yıkıl
karşımdan!
Şen-king öyle öfkelenmişti ki hemen kılıcına davran­
mıştı.

Bereket

versin

Van-zin-şan

çabucak

yerinden

kalkmış, kapıdan dışarı kendini atmıştı. Yoksa öteki mu-

Bozkurtların Ölümü

•

135

hakkak bir şey yapardı. Şen-king ikinci Çin subayına
döndü:
- Bu hımbıl herife de ne oldu be? Amma küstah­
laşmış. Karşımda olduğunu unuttu.
- Evet beğimiz! Onun halinde iki üç gündür bir deği­
şiklik var.
*
* *

Gece yarısına doğru Ötüken'de yaman bir fırtına çıktı.
Rüzgar korkunç çığlıklarla uğulduyor, kar deli gibi yağı­
yordu. Ormandaki kurtların hep birden uluması işin
korkunçluğunu artırıyordu. Soğuk da artmıştı. Bora, tipi,
fırtına, kar, soğuk Ötüken'i yıllardır görülmemiş bir bi­
çimde kasıp kavuruyordu.
Çalık yatağında inliyor, evdeşi bütün günün yorgun­
luğu içinde uyuyor, sonra fırtınadan uyanıyor, fakat dav­
ranamayarak gene dalıyordu. Kaçıncı uyanıp dalışı idi?
Bunu pek bilmiyordu. Bir aralık uyanışlarının birinde Ça­
lığın gölgesini ayakta gördü. Kadın yeniden gözlerini ka­
payacaktı. Fakat o anda Çalığın ne kadar sayrı olduğunu
hatırladı. Gözlerini açtı. Çalık kapıya doğru yavaş yavaş
ilerliyordu. Kadın bu gizli gidişin sebebini anlayamadı.
Çalık kapıdan çıkarsa gene günlerce gelmeyecek ve
belki başına daha büyük işler gelecek sandı. Birden ses­
lendi:
- Çalık!
Çalık bu sesi duyunca kapının önünde dimdik durdu.
Kımıldamadı ve ses etmedi. Fakat evdeşi artık iyice uyan­
mıştı. Yeniden bağırdı:
- Çalık, nereye gidiyorsun?
Bu sefer Çalık yavaşça cevap verdi:

136

•

Bozkurtların Ölümü

- Şimdi gelirim, diyerek kapıyı açıp fırladı. Bu konuşmadan Çalığın anası da uyanmıştı. Gelinine sordu:
- Gelin, Çalık gitti mi?
- Gitti!
- Ayakta duramıyordu. Nasıl yürüyecek? Dışarısını tipi savuruyor.
Kadın bu sözlere cevap vermedi. Sonra telaşla kayna­
nasına bağırdı:
- Çabuk! Çabuk çıra yak!
Çalığın anası yaşından umulmayacak bir hızla fırladı.
Çabucak çırayı yaktı. Çadır aydınlanmıştı. Yaşlı kadın
çırayı Çalığın yattığı yere tutunca donakaldılar. Gitti san­
dıkları Çalık yatağında idi. Fakat göğsüne, sapına kadar
bir bıçak saplanmış ve Çalık ölmüştü.
*
* *

İşbara Alp, Sançar'a buyurdu:
- Onbaşı Sançar! Çince iyi okuyan iki Çinli bulup tez
bana getir.
- Buyruk senindir.
İşbara Alp öfkeliydi. At uşağı Çalığın öldürülmesi onu
pek kızdırmıştı. Demek ki Çalığın öldürdüğü Çin çaşıtı
yalnız değildi ve arkadaşı öç almıştı. Sançar iki Çinliyi
bulup getirinceye kadar binbaşı, çadırda bir aşağı, bir
yukarı dolaştı.
Onbaşının getirdiği iki Çinliden biri durmadan sırıtan
yaşlı ve kambur bir herifti. Öteki orta yaşlı ve düzgün
kılıklı idi. İşbara Alp Çinlileri süzerek:
- Çinceyi iyi okur musunuz? diye sordu.
Kambur, geveze bir adamdı. Söze başladı:
- Elbette okurum beğimiz. Çin'de olsaydım şimdiye
kadar. . .

Bozkurtların Ölümü

•

137

Binbaşı onun sözünü kesti:
- Sana bunları sormadım. İyi okur musun dedim.
- Okurum beğimiz.
- Ya sen?
- Okurum.
- Şimdi size Çince bir mektup okutacağım. Eğer biriniz yanlış okursa kendini yok bilsin.
Sonra orta yaşlı Çinliyi göstererek Sançar'a buyruk
verdi:
- Sen bunu al, dışarda beni bekle!
Sançar, Çinliyi alarak çıktı, İşbara Alp bitiği kambur
Çinliye uzattı:
- Şunu oku bakalım. Sonra Türkçeye çevir. Doğru söy­
lemezsen ne olacağını biliyorsun.
Çinli uzatılan mektubu Hkönce kendi kendine bir
okudu. Fakat okuyunca benzi sarardı. Elleri titremeye
başladı . . .
- Ne yazıyor?
- Beğimiz ... Kötü şeyler.. . Çok yaman ...
Çinli biraz yutkundu. Kendini toparlamaya çalıştı.
Sonra Türkçeye çevirmeye başladı:
«Yüce Çin Kağanına:
Sadık kullarınızdan May-tu-çing buraya gelerek buyruklarınızı
bildirdi. Buyruklarınız yapılacaktır. Türk ülkesinde şimdi biraz açlık
vardır. Bu yüzden ilkbaharda Çin'e akın edeceklerdir. Şen-king ve
İçing Katun hala Türk Kağanını kandırmaya çalışıyorlar. Kendi
ailelerinin gene Çin'e kağan olabileceğini umuyorlar. Burada Kür
Şad, Çinlilere çok düşmanlık gösteriyor. Amcaları Kara Kağan İçing
ile evlendi diye Kür Şad ve Tulu Han, kağana düşmandırlar. Fakat
bunu belli etmek istemiyorlar. Bu fırsattan istifade ederek aralarına
yağılık sokmak, Türkleri

ikiye

bölmek,

sonra hepsini ezmek

kaabildir. Şen-king artık eski hararetini kaybetmiştir. Güzel bir Türk
kızına vurulmuştur. Şimdi hep onun ardındadır. Bu yüzden bir

138

•

Bozkurtların Ölümü

Türk onbaşısı ile dövüşmüş, Kür Şad'dan dayak yemiştir. Bu bitiği
ben sadık köleniz Van-zin-şan size May-tu-çing ile gönderiyorum.»

İşbara Alp'ın yüzü pek sertleşmişti. İkinci Çinliyi ça­
ğırarak bir de ona okuttu. İki Çinlinin sözleri birbirine
uyunca çadırdan çıktı. Kendisi gelinceye kadar iki Çinliyi
bir yere bırakmamasını Sançar'a söyledikten sonra atına
atladı.
Binbaşı, buyruğu altında bulunduğu Kür Şad'a bu işle­
ri anlatmağa gidiyordu.
İşbara Alp, yere diz vurarak Kür Şad'ı selamladığı za­
man o, kendisine yeni verilmiş katı bir yayın denemele­
rini yapıyordu. Binbaşının yüzüne baktıktan sonra:
- İşbara Alp! Sanırım kötü bir haber getirdin, dedi.
- İyi bildin Şad. Ötüken'in içine kadar çaşıt girmiş de
haberimiz yok.
- Bu çaşıt Çinli değil mi?
- Evet!
- Böyle olacağı belliydi. Kimmiş? Tuttunuz mu?
İşbara Alp, Çalığın ortadan yok olmasından başlaya­
rak öldürülmesine ve mektubun tercümesine kadar olan
bütün işleri Kür Şad'a anlattı. Bitiği de kendisine verdi.
Kür Şad biraz düşündü. Sonra İşbara Alp'a şöyle dedi:
- Biz işi bildiğimiz gibi bitireceğiz. Kağana ondan son­
ra bildireceğiz.
Sonra, kapıda nöbet bekleyen eri çağırarak yasavul­
başının hemen bulunmasını buyurdu.
Yasavulbaşı Bağa Tarkan çabuk geldi. Üçü birden at­
lanıp yola koyuldular. Kür Şad işi Bağa Tarkan'a söylediği
zaman koca yasavulbaşı dişlerini gıcırdattı:
- Bu yabancılar günün birinde Ötüken'i satacaklar da
haberimiz olmayacak . . . diye mırıldandı.

Bozkurtların Ölümü

•

139

Üç atlı Van-zin-şan'ın çadırına uğrayıp onun Şen­
king'in yanında olduğunu öğrendikleri zaman gülümsedi­
ler. Oraya varmaları uzun sürmedi.
Kür Şad, arkadan İşbara Alp ve Bağa Tarkan çatık yüz­
lerle Şen-king'in çadırına girince içerdekiler şaşkınlık ve
telaşla ayağa kalktılar. Şen-king, Kür Şad'dan, Van-zin­
şan İşbara Alp'tan fena halde ürkmüşlerdi. Öteki Çin
subayı ise kendilerinin de üç kişi olduğunu düşünerek bu
üç Türkün kendileriyle dövüşmeye geldiğini sanmış, yü­
reği çarpmıştı. Türklerin ufak bir şeye kızdıkları zaman
dövüşmeye geldiklerini biliyordu.
Kür Şad, bitiği Şen-king'e fırlatarak:
- Şunu oku! dedi.
Çin beği bir şey anlamadan mektubu yerden aldı. Aç­
tı. Van-zin-şan mektuba göz atıp tanıyınca büsbütün
sarardı. Hatta biraz sendeledi. Şen-king ise mektubu
okuyup bitirince şaşkınlıkla elinden düşürdü. Sonra Van­
zin-şan'a:
- Alçak! diye haykırarak kılıcına davrandı.
Kür Şad bir adım attı:
- Hemen pusata el atma. Bizim onunla daha konuşa­
caklarımız var, dedi. Van-zin-şan'a döndü:
- Çaşıtbaşı! Foyan meydana çıktı. Şimdi bize doğru
söyle. İşbara Alp'ın at uşağını sen öldürdün değil mi?
Bizi boşuna yorma. Sen öldürmedinse bir arkadaşın var,
o öldürdü demektir. Yasavulbaşı seni kırbaçla söyletme­
den önce kendin doğruyu söyle!
Van-zin-şan, Kür Şad'ın ne şakaya gelmez yiğit oldu­
ğunu biliyordu. Korku ve cer içinde:
- Ben öldürdüm, diyebildi.
- Bu kancıklığı neye yaptın? O yatakta yaralı yatıyordu.
- Beni ele vermesin diye.
- Senin çaşıt olduğunu biliyor mu idi?

140

•

Bozkurtların Ölümü

- Hayır, fakat May-tu-çing'den benim adımı duymuş­
tur diye işkillendim.
- Gebermeye hak kazandın çaşıtbaşı! Fakat biz sizin
gibi alçak değiliz. Sana kendini korumak hakkını veriyo­
ruz. Kılıcını çek!
KÜr Şad'ın son sözleri büyük bir senlikle söylenmişti.
Kür Şad kılıcını çekmişti. Çinlinin tereddüdünü görünce
bağırdı:
- Sana kılıcını çek diyorum. Kişi gibi ölmesini bil!
Van-zin-şan bir an ümitlendi. Hatta kötü kötü gülüm­
sedi. Sonra kılıcını çekti. Şen-king'in büyük otağının
içinde bir kılıç dövüşü başladı. Çinli canını kurtarmak
için canla başla çarpışıyor, hatta hazan hücuma bile geçi­
yordu. Fakat dövüş uzun sürmedi. Koluna yaman bir
dürtüş yiyen Van-zin-şan kılıcını , elinden düşürürken
yıldırım hızıyla inen Kür Şad'ın kılıcı çaşıt Çinlinin başını
gövdesinden ayırıverdi. İşbara Alp'la Bağa Tarkan aldırış
etmeyen gözlerle bakarken Çinlileri yaman bir heyecan
sarmıştı. Kür Şad kılıcını kınına soktuktan sonra Bağa
Tarkan'a buyruk verdi:
- Yasavulbaşı! Bu herifin malı, akçası, davarı, nesi var­
sa hepsini alıp Çalığın evine götür, evdeşine ve çocukla­
rına ver!
- Buyruk senindir Şad!
- Sana gelince Çin beği! Bu sana ders olsun. Bizim işlerimize karışmaktan vazgeçmezsen günün birinde işin
neye varacağını unutma. Yoldaşlarını da özü doğru er
kişilerden seç.

Budun Kızgın

• ŞBARA ALP, Kür Şad'dan ayrılınca alış veriş evine uğradı.
I Bugün burası çok kalabalıktı. Fakat bu kalabalık alış
veriş yapmıy_ordu. Çuçu'nun kopuzunu dinliyordu. Çuçu
hem çalıyor, hem okuyordu:
Çok kötü zaman oldu,
Acun ne yaman oldu.
İş başarmak dilerken
İşimiz duman oldu.
Yirmi değilken yaşı,
İşbara Alp yoldaşı,
Çinli yüzünden gitti
Kara Budak Onbaşı.
Albızın eli midir?
Begler hep deli midir?
Burası Ötüken mi
Yoksa Çin Eli midir?
Yabancıya inanmak,
Hele Çinliye kanmak

142 • Bozkurtların Ölümü

Ağuyu aş yapmaktır,
Yahut suya dayanmak.
İçing Katun kardaşı,
Çinli köpekler başı
Kılıayla vuruldu
Kahraman Pars Onbaşı.
Bir yanda Türk börüsü51,
Bir yanda Çin uğrusu52;
Bizden artık ötüyor
Çinlilerin borusu.
Budur gönül yanğı;
Öldürdüler Çalığı!
Hepimizi aldattı
Çinlinin en alığı!
Dinleyiciler coşmuşlardı. Hep birden oynuyorlar, ba­
ğırıyorlardı. Oynarken kılıç çekip çarpıştıranlar da vardı.
Sıçrayıp çökerek ve hep birden adım atarak coşuyorlar,
adeta kaynıyorlardı. Arada sövüp saymalar da işitiliyor­
du. İşbara Alp bu oyunu biraz seyrettikten sonra çıktı ve
yalnız kalıp düşünmek için ormana doğru at sürdü.
Bu sırada içerde başka bir ozan, kopuzunu tıngırdatı­
yor ve şöyle diyordu:

Boşa gitti Kür Şad'ın
Verdiği bunca emek.
Türk kurdunu ısırdı
Çinli adlı bir köpek.

Kurt.

51

Börü:

52

Uğru: Hırsız.

Bozkurtların Ölümü

•

143

Bu köpekler bilmiyor
Dövüşmeyi teketek.
Çinliye us vermeye
Türkün kılıcı gerek.
Hepsi dişi mi dişi,
İçlerinde yok erkek.
Şen-king olmak istiyor
Türk kağanına direk.

Çuçu coştu. Kopuzunu ele aldı. Bakalım neler söyledi:
Bire Ozan! Ne dedin?
Böyle direk yıkılsın!
İçing Katun ağlasın,
Kara Kağan sıkılsın.
Ötüken'de işi ne?
Çinli Çin'e tıkılsın!
Çinliye ders vermeye
Akınlara çıkılsın!
Gök Türkleri akında
Tannmız kutlu kılsın!. . .

Akın sözü üzerine büsbütün coşan Türkler hep birden
oynamaya başlamışlardı. Şimdi hem Çuçu, hem de öteki
ozan yalnız kopuz çalıyorlar, alış veriş evindeki bütün
Gök Türkler de hızlı adımlarla bir ileri, bir geri giderek
ve birden çömelip birden kalkarak Türk raksı yapıyorlar­
dı. Hep birden yapılan çöküşlerle ev sallanıyordu. Hızlı
davranışlardan kızarmış yüzleriyle gösterişli bir durum

144 • Bozkurtların Ö lümü

alıyorlardı. Uygun adımlarla yürüyüşleri gitgide korkunç­
laşıyordu. Şimdi orada tek bir yürek vardı: Senlik, benlik
silinmiş, bölünmez bir varlık çıkmıştı. Kancık Çin'e karşı
öç duygusuyla yanan bu tek gövde savaşmak, boğuşmak
için deli oluyor, bu hıncın ucu biraz da Kara Kağan'a
kadar uzanıyordu. Onu, kağanları olduğu için sayıyorlar,
fakat Şen-king'e yüz verdiği, akın buyruğunu hala çıkar­
madığı için kızıyorlardı.
Ortada bir tek Çinli kalmamıştı. Onlar şimdi en gö­
rünmez yerlere sinmişlerdi. Hatta Şen-king bile kendi
çadırından çok uzak bir yerdeydi. İçing Katun bu ortakla­
şa dansın sonundan ürküyordu. Türkleri bu durumda hiç
görmemiş, işitmemişti. Bu oyunlar, bu kopuzlar alış veriş
evinden taşarak, dışarda, gecenin yarı buçuğuna kadar
sürüp gitti.

Akın

RADAN dört ay geçti. İlkbahar, Ötüken'i cennet gibi
Agüzelleştirmişti. Bozkırlar yeşermiş, karların erime­
siyle kabaran sular hızlanmıştı.
Çin'e akın vardı. Yüz bin kişilik bir Türk ordusu ha­
zırlanmış, Kara Kağan'ın buyruğunu bekliyordu . Tulu
Han yirmi bin kişilik ordusu ile gelip kağanın buyruğuna
girmişti. Kür Şad ve Tunga Tegin kendi tümenlerinin
başına geçmişlerdi. Kağan da altmış bin kişilik öz çerisiy­
le geriden gelecekti. Binbaşı İşbara Alp, Kür Şad'ın tü­
meninde idi. Batı Kağanı'nın elçileriyle Çin beği Şen-king
Kara Kağan'ın ordusunda bulunuyorlardı.
622 yılının güzel bir gününde yürüyüş buyruğu verildi. Kür Şad'ın tümeni öncü idi. 1 00.000 atlı bir yol bile
ardına bakmadan atlarını mahmuzladı. Akın oldu mu,
savaş başladı mı, Türkler ata bindi mi artık onların gözle­
ri yalnız ileriyi görür, geride bıraktıkları çocukları, evdeş­
leri, anaları akıllarına gelmezdi.
Bu koca ordu dörtnala yürüyüşlerle beş günde Çin sı­
nırını aşmış, büyük Çin duvarının önüne gelmişti.
Çinliler hemen ateş yakarak Türk ordusunun geldiği­
ni gerilere bildirmişler, Çin seddinin kapılarını iyice ka­
payarak kulelere toplanmışlardı.

146

•

Bozkurtların ÖIUmü

Öncü tümenin başbuğu olan Kür Şad, Binbaşı İ şbara
Alp'ı çağırarak şöyle dedi:
- İşbara Alp! Bu duvarı çabuk aşmak için en keskin
nişancılardan on kişi seçeceksin. Bizim ikimizle birlikte
bu on kişi duvarın en uygun yerini oka tutarak oradaki
Çinlileri devirirken yine en seçme bahadırlardan, iyi kılıç
kullananlardan on kişi de merdivenle duvara tırmanıp
aşağı inerek kapıyı bize açacaklar.
İşbara Alp uzun söz etmedi. Yalnız «buyruk senindir11
diyerek geri döndü. Pek az sonra da yirmi kişiyle Kür
Şad'ın karşısına dikildi. Bunların onu keskin nişancı, onu
da yaman kılıççı idi. Onbaşılardan Yarntar, Pars, Sülemiş
ve Sançar okçuların arasında idi. Arık Buka, Gök Börü ve
Üç Oğul ise kılıççıların içindelerdi.
Kür Şad'ın seçtiği birkaç yüzbaşı kendi erleriyle birlik­
te Çin duvarının ötesine berisine yalandan saldırışlar
yaparak Çinlileri oyalarken asıl tümen burada bekleyecek
ve on fedai kapıyı açınca içeri saldıracaktı.
Kür Şad'ın buyruğu üzerine saldırış başladı. Kür Şad,
İşbara Alp, Yamtar, Pars, Sançar, Sülemiş ve altı er at
üzerinde ilerleyerek Çin duvarının hücum edilen kule­
sindeki Çinlileri oka tuttular.
Onbaşı Arık Buka, Gök Börü, Üç Oğul ile yedi er ise
yaya olarak merdiveni sürüp duvara dayadılar.
Kür Şad'la yanındakiler öyle ok· yağdırıyorlardı ki, ku­
ledekiler göz açamıyorlar, birer birer vurulup düşüyor­
lardı. Merdiven dayanmıştı. En önce Ötüken'in deli on­
başısı Gök Börü olmak üzere on fedai merdivene tırma­
nıyorlardı. Onbaşı, kalkanını siper etmiş çıkıyor, arka­
sından Üç Oğul geliyordu. Çinliler tehlikeyi anlamışİardı.
Başlarını çıkarıp ok atamadıkları için içeriden taşlar fırla­
tıyorlardı. Bu iri taşların kimisi Onbaşı Gök Börü'nün
kalkanına geliyor, merdiveni sarsıyordu. Fakat aşağıdan
merdiveni iki tane pehlivan gibi Gök Türk eri tutuyor,

Bozkurtlann ÖIUmü

•

147

Gök Börü'nün çelik kollarıyla tuttuğu kalkanına ise bir
şey olmuyordu.
Kür Şad'la İşbara Alp'ın ve ötekilerin yağmur gibi yağ­
dırdığı oklar Çinlileri sapır sapır yere sererken Onbaşı
Gök Börü bir adımını Çin şeddinin üstüne atarak kılıcını
sıyırdı ve havada yaman bir döndürüş döndürdü. Bu
döndürüş sırasında Çinlilerin bir adım gerilemeleri On­
başı Üç Oğul'un da duvara çıkmasına yetmişti. İkisi kılıç
savurmaya başlayınca öteki sekizi de içeri adadılar. Bu­
rada ön Türkle Çinliler göğüs göğüse gelince aşağıdakiler
ok kesmeye mecbur oldular. Kür Şad duvara çabuk bir
göz gezdirdi. Duvarın üstünde bir ölüm dirim çarpışması
başladığını, on Türkün birçok Çinli tarafından sarıldı­
ğını, sağdan soldan da birçok Çinlilerin koşarak yardıma
geldiğini görünce fedailerin baskını tutturmadıklarını
anladı. Bu sıkışık durumda işler ancak çabuklukla düze­
lebilirdi. Kür Şad yanındakilere kılıçla duvarı göstererek
<<davranın» diye haykırdı. Sonra atından adayarak merdi­
vene seğirtti. İşbara Alp, onbaşılar ve erler de öyle yaptı­
lar. Kür Şad bir solukta duvara çıkmıştı. İş tehlikeliydi.
Ya bir yol bulup buradan aşağı inerek kapıyı açacaklar
yahut 22 kişi burada öleceklerdi. Kendi önlerinde 50-60
kadar Çinli vardı. Fakat işte duvarın iki yanından da bir
okadar Çinli daha koşarak geliyorlardı. Kür Şad duvarın
yüksek bir yerine çıkarak İşbara Alp'ı yanına çekti ve ona
buyurdu:
- İşbara Alp! Ben buradan gelenleri okla durduraca­
ğım. Sen de öteden gelenleri durdur. Çerilerden en iyile­
rine buyruk ver: Biz okla iş görürken kılıçla yağıyı yarıp
mutlaka kapıyı açsınlar!
İşbara Alp'ın gür sesi havada dalgalandı:
- Onbaşılar! Kılıçla Çinlileri yarıp aşağı inin. Hepiniz
ölseniz bile kapıyı açın. Ordu içeri saldıracak. Çabuk!

148

•

Bozkurtların Ölümü

Kür Şad sağa, İşbara Alp sola ok yağdırır ve ötekiler
karşılarındaki elli, altmış Çinliyle kılıç tokuştururken iş­
hara Alp'ın yedi onbaşısı yani Yamtar, Pars, Sülemiş,
Sançar, Gök Börü, Arık Buka ve Üç Oğul kılıçla Çinlilerin
arasına daldılar. İşbara Alp soldan gelen 50-60 kadar
Çinlinin her atışta en önde olanını vuruyor, Kür Şad daha
çabuklukla sağda aynı işi yapıyordu. On üç er ise birer
birer kırılıyor, fakat canlarını pahalıya satarak bir yandan
da Çinlileri kırıyorlardı.
Onbaşılar Çinlilere yaman dalmışlardı. En önde iri
Yamtar koca kalkanıyla siper alarak yürüyor, kılıcını hiç
kullanmıyordu. Koçların arasına dalmış bir boğa gibi
yalnız yürüyüşle Çinlileri eziyordu. Tulgası ile demir gö­
ğüslüğüne gelen kılıçlara aldırış bile etmiyordu. Yam­
tar'ın sağ gerisinde Gök Börü yıldırım gibi çevik saldınş­
larla kılıç oynatıyor, yağılan ya öldürüyor, ya püskürtü­
yordu. Yamtar'ın sol gerisinde Pars kıvrak ve uslu oyun­
larıyla adım adım yürüyor, etrafı da kolluyordu. Gök
Börü'nün ardında Sülemiş, Pars'ın arkasında da Arık
Buka vardı. Sançar en geride bulunuyor, böylelikle bu altı
onbaşı bir daire teşkil ediyorlardı. Sançar Yamtar'la arka
arkaya dönmüştü. Yamtar adım adım ilerledikçe o da
adım adım gerileyerek bu dairenin gerisini koruyordu .
Onbaşı Ü ç Oğul ise dairenin t am ortasında topaç gibi
dönüyor, aksayan, yardım isteyen arkadaşı hesabına bir
iki kılıç dürtüşü yaparak durumu düzeltiyordu .
Onbaşıların işi yolunda gidiyordu. Çünkü Kür Şad'la
İşbara Alp yardıma gelen Çinlileri uzaktan okla devirerek
çevrelerindeki kalabalığın çoğalmasına engel oluyorlardı.
Fakat bu iyi durum uzun sürmedi. Çünkü Kür Şad'la
İşbara Alp'ın okları bitmiş, önlerinde çarpışan on üç
erden de ayakta yalnız beş kişi kalmıştı.
İşbara Alp, erlerden birine buyruk vererek merdiven­
den gene aşağıya inip ok getirmesini söyleyecekti. Fakat

Bozkurtların Ölümü • 149

merdiven devrilmiş, parçalanmıştı. Anık çıkar yol yoktu:
iş burada bitirilecekti. Kür Şad'la İşbara Alp beş erin
arasına karışarak kılıçlarını çektiler. Arkalarını duvarların
burçlarına vermişler, kendilerinin on misli Çinli ile vuru­
şuyorlardı. İşbara Alp bu Çinlileri yarmak, onbaşıların
yardımına koşmak için bir saldırış yaptı. Fakat albız al­
sın! Bugün işler dikine gidiyordu. Tam Çinlileri sağa sola
yarıp birkaçını devirmişken kılıcı kırıldı ve İşbara Alp
yaralı olarak gene Kür Şad'ın yanına geldi. O sırada bin­
başının yanındaki bir er vurulmuş, düşüyordu. İşbara Alp
tam zamanında onun kılıcını elinden kaparak yarılmakta
olan sıralarını gene düzeltebildi. Yoksa darmadağınık
olacaklardı.
Kür Şad'la İşbara Alp'ın boşa gitmeyen okları kesilip
de yol bulan Çinlilerden bir bölük yedi onbaşıya saldırın­
ca ağır ağır ilerleyen onbaşılar neye uğradıklarını anla­
yamadılar. İlk ön�e bir sarsılır gibi oldular. Sonra Yarntar
küfürle karışık haykırdı:
- Hay albız alsın! Bunlar Çinlilere akça ile çerilik eden
Kıtaylar. İt oğlu itler, gelecek çağı buldular!. . .
İyi çeri olan b u Kıtaylar zaten yorgun ve kendilerin­
den çok yağı ile sarılmış olan onbaşılara çatınca iş de­
ğişmişti. Bununla beraber kapının önüne kadar da gel­
mişlerdi. İşte içlerinden biri şu kişi boyundaki mandalı
çevirip tokmağı çekse kapı açılacak, Gök Türkler içeri
dolacaktı. Bunu ilk gören deli onbaşı Gök Börü haykırdı:
- Haydi kımıldanın! Karşımızda az kişi kaldı. Şu işi
becerelim!
Gök Börü'nün az kişi dediği gene kendilerinin iki üç
misli idi. Kılıçlar öyle sertlikle kalkıp iniyordu ki, biraz
sonra hiçbirinden hayır kalmadı.
Bu ne yaman bir çarpışma, ne korkunç vuruşma idi.
Şu ufacık yerdeki birkaç kişi acunun en sert savaşını ya­
pıyordu. Bu; er kişilerin, çelik kollu, demir yürekli çerile-

150

•

Bozkurtların Ölümü

rin işiydi. Bunun için biraz sonra ortada Çinlilerden kim­
se kalmamış, meydan Gök Türklerle Kıtaylara kalmıştı.
Yedi Gök Türk onbaşısı ile on beş Kıtay...
Savaşçılar yavaş yavaş yoruldu. Geniş geniş soluyor­
lardı. Yorgun kollarla vurulan ve demir tulgalara, zırhlara
inen kılıçlar kırılıp çentildikleri için bırakılmış, bıçaklara
el atılmıştı. Kimisi bir, kimisi iki yağı ile uğraşıyordu.
Yamtar ise tek başına dört Kıtayla boğuşuyordu. Kıtaylar
onun çok güçlü pehlivan olduğunu anlamışlar, dördü
birden üzerine çullanmışlardı. Artık yukarda neler oldu­
ğunu da bilmiyorlardı.
Yukarıya gelince: Orada üç kişi kalmışlardı. Ortada
bir çeri iki eliyle tuttuğu kalkanla savrulan kılıçlara karşı
duruyor, onun sağında Kür Şad, solunda İşbara Alp on,
onbeş Çinliye karşı dövüşüyordu.
Savaşın en can alacak yeri aşağıda idi. Bir aralık On­
başı Üç Oğul bir yandan bir Kıtayla sarmaş dolaş yuvar­
lanırken, bir yandan da bağırdı:
- Yazık bize be! Kendi kötü canımızı korumakla mı
uğraşacağız? Haydi fırlayalım! Birimiz şu mandalı çevir­
sin... Binbaşının buyruğunu yapmadan mı gebereceğiz
be?
Bu söz üzerine onbaşılar bir silkinip davrandılar. Fa­
kat boşuna... İşte artık yeniliyorlardı. Damarlarında güç
kalmamıştı. Soluyorlar, çabalıyorlar, la.kin bir şey yapa­
mıyorlardı. Her yerlerinden kan sızıyordu. Bıçaklar da
kırılmıştı. Kendileri de yağılan da zırhlı olduğu için bı­
çakların çoğu iş göremeden düşmüş, atılmıştı. Onbaşılar
ölümün yaklaştığını seziyorlar, bö}'le olduğu halde kapı­
nın mandalını unutamıyorlardı. Hepsi bir an için karşıla­
rındaki yağıdan kurtulup kapıya koşmak, mandalı açmak­
tan başka bir şey düşünmüyordu.
Bu işi ilk deneyen Yamtar oldu. Son bir gayretle kal­
karak bir Kıtayı iki eliyle kaldırdı ve karşısındakilere

Bozkurtların Ölümü

•

151

fırlattı; karşısındakiler sendeleyip düşerken kapıya doğru
koştu. Fakat tam mandalı çevirirken vınlayan bir ok kü­
reğine saplanarak koca Yamtar'ı diz üstü çökertti. Yaralı
Kıtaylardan biri okunu tam zamanında kullanarak bu işe
engel olmuştu. Yamtar, canının yanıp yanmadığını anla­
yamadan yeniden bir Kıtayın saldırısına uğradı; birlikte
yere yuvarlandılar.
Bu sefer Pars fırladı. Fakat iri bir Kıtay hemen ardın­
dan koşarak onu belinden kavrayıp yere çaldı.
Üçüncü olarak Sançar saldırdı. Karşısındaki iki Kı­
taydan birini çelme, birini de yumrukla devirdikten sonra
mandala koştu. Fakat demin Yamtar'ı vuran yaralı Kıtay
çerisi bu sefer de Sançar'ı kolundan vurdu. Ozarnana
kadar da Sançar'ın payına düşen iki yağı yetişerek üzerine
atıldılar.
Yedi onbaşı ile on beş Kıtay artık yerde boğuşuyorlar­
dı. Kalkanı, yaralı Kıtay okla vuruyordu. Bu kıtay çerisi
kendilerinden otuz kırk adım ilerde yere düşmüştü. Ba­
cağına kılıç yemiş olduğu için kalkamıyor, fakat sağlam
kollarıyla iyi iş görüyordu.
Onbaşı Arık Buka'nın payına bir yağı düşmüştü. Fakat
bu iri yarı ve çok güçlü bir çeri olduğundan Arık Buka
kendisini güçlükle koruyordu. Onbaşı birkaç defa kendi­
sini boğulmaktan güç kurtarmıştı. Arık Buka kan içinde
kalmış olduğu halde mandala en yakın kendisi olduğunu
biliyor ve biraz ileride de yerde bir bıçak bulunduğunu
görüyordu. Bu, kırılmamış uzun bir bıçaktı. Kıtaylardan
birinin olacaktı. Elini ona değdirebilse işi bitireceklerdi.
Arık Buka boğuşma arasında çevresine bir göz attı. Dört
beş adım ileride Onbaşı Üç Oğul iki Kıtay ile boğuşuyor­
du. Zavallı Üç Oğul alta düşmüştü. Adeta can çekişiyor­
du. Arık Buka ona haykırdı:
- Üç Oğul! Ayağının ucunda bıçak var. Tepip bana fır­
latırsan kurtulacağız!

152

•

Bozkurtların Ölümü

Üç Oğul, çevresini görmeden ayağıyla bir iki defa tep­
ti. Bıçak Arık Buka'ya yanaşmış, o da son bir davranışla
onu kavrayabilmişti. Onbaşı, bıçağı iri Kıtay'ın karnına
saplarken Üç Oğul boğuk boğuk bağırdı:
- Yetiş! Geberiyorum ! . . .
İki Kıtaydan birisi ona sarılarak kollarını yakalamış,
öteki de boğazını sıkıyordu.
Arık Buka, Üç Oğul'u düşünecek çağda değildi. Yal­
nız, bir taşla iki kuş vurmak istedi. Kalkarak kapıya doğ­
ru fırlarken Üç Oğul'un boğazını sıkan Kıtayın yüzüne
yaman bir tekme savurdu. Bu tekme Üç Oğul'un gırtla­
ğındaki baskıyı gevşetmiş, ona soluk aldırmıştı. Aynı
zamanda Arık Buka mandala el attı.
Fakat yaralı Kıtay ok kirişte bekliyordu. Hemen gez­
leyerek okunu fırlattı. Bu seferki hepsinden daha yaman
oldu. Çünkü ok Arık Buka'nın tam ciğerini delerek göğ­
sünden çıkmıştı. Koca onbaşı sarsılarak yere düşerken
kendini topladı. Gene kalkarak mandala sarıldı. Kendisi­
ne ok atanı görmüştü. Onbaşıyı vuran onun gene kalka­
bileceğini ummadığı için yayına yeniden ok koymakta
acele etmemişti. Göğsü yarıldığı halde kalkıp son bir
gayretle mandala yapıştığını görünce hızla yayına bir ok
daha yerleştirdi. Fakat geç kalmıştı. Onbaşı mandalı çe­
virmiş, kapıyı açıyordu. Yaralı Kıtayın fırlattığı ikinci ok
Arık Buka'nın göğsüne saplandı.
Kahraman onbaşı kapıyı açmaktan doğan sevinçle acı
acı gülümseyerek haykırdı.
- Okla kancık oğlu okla! . .. Arık Buka'yı devirmekle iş
biterse bir de benim için çek. ..
Onbaşı sustu. Ayakta gözleri kapanıyordu. Dimdik
yere düştü. Yiğit alnı toprağa kapanarak öyle kaldı.
Dışarda kapının açılmasını bekleyen Gök Türk atlıları
doludizgin haykırışlarla saldırırken, artık iş işten geçtiği­
ni anlayan Kıtaylar kaçmaktan başka çıkar yol bulamadı-

Bozkurtların Ö lümü

•

153

lar. Hepsi birden, öldürmeye, boğmaya çalıştıkları yor­
gun onbaşıları bırakarak kaçmaya davrandılar. Geç kal­
mışlardı. Yıldırım gibi içeriye dalan atlılar bir saldırışta
hepsini devirerek içeri doldular. Birkaçı da yukarı yönele­
rek Kür Şad'la İşbara Alp'ın yardımına koştular. Tam
çağında yetişmişlerdi. Çünkü burada kırışa kırışa Kür
Şad'la İşbara Alp yalnız kalmışlardı. Yere serdikleri Çinli­
lerden arta kalan sekiz on kişi iki kahramanın işini bitir­
meye uğraşıyordu.
Kür Şad son buyrukları vererek binbaşı ile birlikte ka­
pının yanına indikleri zaman yiğit Onbaşı Arık Buka'nın
ölüsü çevresinde yorgun argın oturan altı onbaşıyı birbir­
lerinin yaralarını bağlarken buldular.
*
* *

Gün batarken Türk ordusu dört yerden Çin duvarını
aşmış, kapıları tutmuş ve Çin sınırları içinde çadır kur­
muştu.
Kara Kağan'ın otağında beğler toplanmışlardı. Batı
Kağanı'nın baş elçisi Kül Er Tegin de konuşmaları dinli­
yordu. Kısa bir konuşmadan sonra kararlar verildi: Yarın,
tan atmadan yürüyüşe geçilecek. Tulu Han en doğudan
saldıracaktı. Onun batısında Kür Şad'ın tümeni buluna­
cak, daha batıda da Kara .Kağan'la Tunga Tegin yürüye­
ceklerdi. Yıldırım hızı ile Çin'e saldırılacak, yetişecek
kadar ulca alınırsa Çin ordularının gelmesi beklenmeden
dönülecekti. Yalnız Kür Şad'ın canını sıkan bir şey ol­
muştu. O da Kara Kağan'ın Şen-king'i binbaşı yaparak
kendi buyruğuna vermesiydi. Fakat Kür Şad bunun da bir
kolayını buldu: Geceleyin kendi buyruğundaki binbaşıla­
ra ulak yollayarak gece yarısı yola çıkılacağını bildirdi.
Yalnız Şen-king'e ulak gitmemişti. Uzun yürüyüşlerle

154

•

Bozkurtların Ölümü

yorulmuş olan Şen-king geceleyin çadırında derin derin
uyurken Kür Şad tümenini almış, Çin'in içine dalmıştı.
Kür Şad'ın öncüsü İşbara Alp'tı. O da Onbaşı Pars'ı
ileri çıkarmıştı. Pars dünkü boğuşmadan ufak tefek yara­
lar, bereler almış olmakla beraber gene onbaşıların en
sağlamı idi. Kendi buyruğundaki on erle karanlıkları kol­
layarak, tetikte ilerliyordu. Gün ağarırken uzaktan Çinli­
leri gördüler. Pars'ın şimdilik yapacak başka işi yoktu.
Geri dönerek, beş yüz adım geriden gelen İşbara Alp'a
Çinlilerin göründüğünü bildirdi. Binbaşı boru çaldırarak
çerisini yayarken Çinliler de Gök Türkleri görmüşler,
savaşa hazırlanmışlardı.
İşbara Alp'ın bin kişisi iki Jıra halinde dizilmişti. Bin­
başı ortada ve önde bulunuyordu. At uşağı boruyu öttü­
rünce bin kişi birden korkunç savaş haykırışlarıyla Çinli­
lere doğru at saldılar. Daha üç yüz adımdan ok çekerek
yaklaşan bu çeriler pek yaman geliyorlardı. Fakat birden­
bire ne oldu, bilinmez ... Çinlilere elli adım kala durdular.
Biraz daha ok yağdırdıktan sonra hızla yüzgeri ettiler. O
ne? Türkler kaçıyordu.
Çinlilerin başbuğu bu fırsatı kaçırmak istemedi. Ver­
diği buyrukla Gök Türklerin ardına düştü. Türkler hem
kaçıyorlar, hem de artlarına ok çekiyorlardı. Bu ok çekiş­
ler o kadar düzgündü ki kendilerini kovalayan Çinlileri
yabanördeği gibi vurup attan düşürüyordu.
Birden, gene nasıl olduğu anlaşılmadan keskin bir bo­
ru daha öttü. Borunun ötmesiyle Türklerin yüzgeri etme­
si bir oldu. Çin başbuğu sağa sola bakınca sarıldıklarını
anladı. Türkler kaçıyor gibi görünerek Çinlileri arkalarına
düşürmüşler, ortaları fazla koşarak Çinlileri içeri almış,
bir kıskacın iki ağzı gibi Çinlileri kıstıracak durumu ha­
zırlamıştı. Çin başbuğu kuşatıldıklarını görünce <<Budala­
ca aldandık! » diye bağırdı. Sonra çerilerine kılıç çektirdi.
Okla iş görseler Türklerin kendilerini bitireceklerini bili-

Bozkurtların Ölümü

•

155

yordu. Belki kılıçla bu kuşağın bir yerini yarıp geçebilir­
lerdi.
Çinlilerin kılıca davrandıklarını görünce İşbara Alp
bağırdı:
- Kılıç çek!
Bu buyruk yüzbaşılar ve onbaşılar tarafından söylene,
söylene en uzaktaki çerilerin kulağına kadar gitti. Sonra
buyruk vermeye lüzum görmeyen binbaşı dörtnala Çinli­
lere at sürdü.
Yıldırım gibi kılıç çekmiş olan Gök Türk atlıları da
onun gibi yaparak Çinlilerle yüz yüze gelmişlerdi. Bu
savaş pek keyifli bir nesne idi. Çinliler de aşağı yukarı
kendileri kadar olduğu için teketek dövüşüyorlar ve bu
çarpışmayı at üzerinde yapıyorlardı.
Savaş uzun sürmedi. Biraz sonra Çinlilerin hepsi yere
serilmiş, başbuğları da yaralı olarak tutsak edilmişti.
Çinlilerin çabucak yok edildiğini gören İşbara Alp ar­
tık ulca toplamak çağı geldiğini anlayarak kılıcı ile Herde­
ki köyü gösterdi:
- Haydi, köyü yağma edeceğiz. Doludizgin! . ..
Gök Türk çerileri yıldırım gibi köye saldırdılar. Zaten
beride savaş başlarken sonunun ne olacağını kestiren
köydeki Çinliler atlara atlayarak kaçmışlardı. Atlı olma­
yanlar da tabana kuwet koşuyorlardı. Gök Türkler köye
girerken orada hemen hemen kimse kalmamıştı. Çerile­
rin de Çinlilere baktığı yoktu. Onlar, koyun, davar, mal
topluyorlardı.

Şen-King'in Öfkesi

ŞEN-KİNG sabahleyin uyanıp da Kür Şad'ın çoktan gitti­

ğini öğrenince köpürdü. Çevresindeki erlere bağırıp
çağırdı. Sonra kendi buyruğundaki bin eri alarak Kür
Şad'ın izinden dörtnala at sürdü. Fakat nedense başka
zaman yıldırım gibi uçan bu atlılar bugün aksıyorlardı.
Şen-king hem Kür Şad'a kızıp içinden sövüyor, hem
korkuyordu.
Niçin geç kaldın diye Kür Şad'ın kendisi­
de
ne bir oyun etmesinden çekiniyordu.
Çin beği böyle kuşku içinde at süre süre öğleyi etti.
Güneş tepelerine çıktığı zaman Şen-king bir savaş alanı­
na gelmiş bulunuyordu. Burada bir savaş olduğu, yerde
yatan ölülerden belli idi. İşte yüzlerce Çinli serilmiş yatı­
yordu. Aralarında Türkler de bulunuyordu. Şen-king ilk
önce alana şöyle bir baktı. Sonra gözüne, yerde bir Türk
yaralısı ilişti. Gözleri kapalı, kesik kesik soluk alıyordu.
Çin beği atından atlayarak yaralıya yaklaştı. Yüksek sesle
ona sordu:
- Yaralı! Savaş nice oldu? Bizimkiler nerede?
Yaralı Türk yavaş yavaş gözlerini açtı. Şen-king'i gö­
rünce başını çevirdi. Sonra gene ona bakarak şöyle dedi:
- Biz sizi yendik. Sizinkiler hep kızıl tamuya gitti.

Bozkurtların Ölümü

•

157

Çin beği kızardı. Yaralı Türk eri kendisini yağı Çinli
sanmıştı. Şen-king bir şeyler söylemek gerektiğini sezi­
yordu. Dik bir sesle:
- Çeri! Berii tanımadın mı? Ben Kara Kağan binbaşıla­
rından, İçing Katun kardeşi Şen-king Beğim! diye bağırdı.
- Biz sizi yendik. Git yurdunu kurtar.
Çin beğinin eli kılıcına gitmişti. Başını kaldırıp gerile­
rine baktı. Kendisine dikilen bu gözlerde sert bir meydan
okuma, bir sövme duyar gibi oldu. Ölmek üzere olan
yaralıyı bırakarak atına atladı. Bin atlısını ardına takarak
sürdü.
Köye vardıkları zaman İşbara Alp'ın erleri köyü yağma
ediyorlardı, Şen-king bir ara yağmaya baktı. İşbara Alp'ın
çerileri evlere giriyorlar, bulduklarını alıp yedek atlara
yüklüyorlardı. Bir takımı da öteden beriden ko}runları
topluyor, sürüp getiriyordu. Çin beği kendi erlerini de
yağmadan faydalandırmak için arkasına döndü. Düzgün
sıralar halinde duran erlerine bağırdı:
- Haydi, siz de yağma edin!
O, bu buyruk üzerine erlerin sevinçle dağılacaklarını
sanmıştı. Kimsenin yerinden kıpırdamadığını görünce
şaşırdı. Yeniden bağırdı:
- Anlamadınız mı? Yağma edin diyorum!
Fakat ortalıkta en küçük bir kıpırdanış bile olmadı.
Şen-king öflcelenmişci. Bu da ne demek oluyordu? Hangi
cüretle kendi buyruğuna karşı geliyorlardı? Bu sefer öf­
keden zangır zangır titreyerek yine bağırdı:
- Size söylüyorum! Yağma edin!
Çin beği nerdeyse kuduracaktı. Yoksa kendisine isyan
mı ediyorlardı? İşte beride; çok iyi tanıdığı Onbaşı Pars
bir torbanın içine doldurduğu ukalan alıp gelirken ken­
disinin buyruk verip bağırdığını, erlerinin de aldırış et­
mediğini görmüş, gülümsemişti. Şen-king daha çok rezil

158

•

Bozkurtlann Ölümü

olmak istemedi. Sıraların en önünde bulunan yüzbaşılar­
dan birini çağırdı:
- Yüzbaşı ! Buraya gel !
Yüzbaşı at sürüp geldi.
- Neden puyruğuma kulak asmıyorsunuz? Niçin yağma etmiyorsunuz?
- Yağmaya hakkımız yok!
- Neden?
- Köyü Binbaşı İşbara Alp almıştır. Hak onundur.
- Ben size buyruk veriyorum.
- Olmaz; türeye uymaz.
Şen-king türe sözünü işitince durdu. Türk türesinin
ne yaman nesne olduğunu, ona baş eğmeyen başların na­
sıl koparıldığını biliyordu. Türeye baş eğmeyen kişi ka­
ğan olsa ve büyük bir kahraman olup Türklere zaferler
kazandırmış bulunsa bile gene ezeceklerini Şen-king iyi
biliyordu. Onun için yüzbaşı <cTüreye uymaz» deyince
sözü kesmişti. Şimdi artık ne yapacağım pek bilmiyordu.
Yüzbaşıya kendisi gelinceye kadar beklemelerini söyleye­
rek köye girdi.
İşbara Alp'ı arıyordu. Kür Şad kendisine buyruk ver­
meden çekildiği için ne yapması gerektiğini İşbara Alp'
tan soracaktı. Hem de durumu bilmiyordu. Kür Şad orta­
da ·görünmüyordu. Bunları öğrenecekti.
Köyün içinde atı ile yavaş yavaş gidiyordu. Evlere çeri­
ler giriyorlar, işlerine yarayan ne bulurlarsa alıp çıkarı­
yorlardı. Burası büyücek ve oldukça zengin bir köy, hatta
bir kasaba idi.
Şen-king giderken küçük bir meydana rastladı. Burada
birkaç çeri ayak üzerinde konuşuyorlardı. Biri ötekilerine
yüksek sesle bir şeyler anlatıyor, öbürleri dinliyordu.
Anlatan şöyle diyordu:
- Herif açıkgözün biri imiş. Bizim aldığımız köyü ken­
di çerisine yağma ettirmek istiyordu. Daha Türk türesini

Bozkurtların Ölümü

•

159

öğrenememiş. Çinli aklı ... Çeriliğe yakışmaz ama çaşıtlık
olursa ona erer.
Şen-king kendisinden bahsolunduğunu anlamıştı. Ar­
kası kendisine dönük olan çeriye doğru at sürdü. Kırbacı
ile başına vuracaktı. Fakat bu çeri at sesini işitince geri
döndü. O zaman Çin beği durakladı. Çünkü bu, Onbaşı
Pars'tı. Şen-king bağırdı:
- Onbaşı! Çizmeden yukarı çıkma!
- Çizmeyi aştığım yok. Senin beceriksizliğini söylüyorum.
- İleri gitme... Sonra haddini bildiririm!
- Kılıçla mı?
- Neyle olduğunu sonra görürsün!
Şen-king bu sözü söyleyerek uzaklaştı. Pars'ın yanın­
dakiler de gülerek birer birer gidiyorlardı. Pars, aklına bir
şey gelmiş gibi birden dönerek ·gitmekte olan Çin beğine
bağırdı:
- Yoksa Kür Şad'ın kamçısı ile mi?
Şen-king bunu işitince atını durdurdu. Kan beynine
sıçramıştı. Yayına bir ok yerleştirerek gezledi. Yeniden,
arkasını dönüp önündeki torba ile uğraşmakta olan Pars­
'a fırlattı. Ok vınlayarak uçtu ve onbaşının tam bir karış
sağında toprağa saplandı. Pars ağır ağır başını çevirerek
oku kimin attığını aramaya koyulurken keskin, şakrak bir
kahkaha köyü çınlattı. Bu kahkahayı işitince hemen ev­
lerden birçok çeriler fırlayarak olanı biteni anlamak iste­
diler. Sançar, kıyıda, atının üstünde, yana doğru eğiliyor,
Şen-king'e bakarak katılacak gibi gülüyor, hem de söyle­
niyordu:
- Ulan, herif hala ok atmasını öğrenememiş be ... Elli
adımdan Pars'ı vuramadı ... Acaba dokuz adımdan öküzü
vurabilir mi?
Bu sözler ve Pars'ın yanında saplı bulunan ok, elli
adım ötede kudurmuş gibi bakarak atının üstünde duran

160

•

Bozkurtların Ölümü

Şen-king çerilere meseleyi anlatmıştı. Sançar'ın kahkaha­
sını işittikleri her zamanda olduğu gibi hepsi birden katı­
larak gülmeye başladılar.
Sançar atının yelesine kapanmış, gülüyor, arasıra ba­
şını kaldırarak çevresine bakıyor, gözlerinden şıpır şıpır
yaş akıyor, sonra gene atın üzerine eğiliyordu.
Şen-king, Ötüken'de ok attığı gündekinden daha fena
olmuştu. Çünkü o zaman ancak bir konuktu. Şimdi ise
Gök Türk ordusunda binbaşı olduğu halde gene kendisi­
ni saymıyorlar, gülüyorlardı.
Dört çevreyi uğuldatan bu gülme birdenbire kesilince
Çin Beği başını kaldırdı. İşbara Alp'ın ortada görünüşü
herkesi susturmuştu. Yalnız bir kişi, atından aşağı yuvar­
lanmış olan Sançar hala kırılasıya gülüyordu. Binbaşı
sağa sola bakındı. İki onbaşı koşarak bir kucaklayışta
Sançar'ı atına bindirip yelesine bağladılar. Sonra atı kır­
baçlayarak koşturdular. Sançar gülmeye başladı mı başka
çaresi bulunmazdı . Her zaman böyle yaparlardı.
Şen-king, bu fırsattan istifade ederek Binbaşı İşbara
Alp'a soracağı şeyleri sormak istedi. Atını, ona doğru
sürmek isterken bfr şakırtıdır koptu. Köyün ilerisinden
Kür Şad, arkasında birkaç binbaşı ve yüzbaşı olduğu hal­
de gözüktü. Doludizgin geliyorlardı. O denli hızlı geliyor­
lardı ki Çin beği kendisini çiğneyecekler sanarak korktu,
kıyıya çekildi. Halbuki dörtnala gelen o atlılar daha ken­
disine varmadan, İşbara Alp'ın önünde zınk diye durdu­
lar. Kür Şad yüksek sesle şunları söyledi:
- İşbara Alp! Çin kağanından elçi geldi. Bizimle barış
yapmak için birçok mal, darı, kumaş, akça, hayvan veri­
yor. Kara Kağan razı oldu. Geriye dönüyoruz.
Şen-king bu sözleri işitince başından aşağı kaynar su
giymiş gibi oldu. O ne umuyordu, ne çıkmıştı? Demek ki
Kara Kağan Çin'i alarak kendi ailesini Çin tahtına geçir-

Bozkurtların Ölümü

•

161

meyi hiç tasarlamamıştı. Çin beği bunları düşünürken
Kür Şad ona döndü. Şöyle dedi:
- Senin çerilerin bir şey yağma edemediler. Ötüken'e
elleri boş dönecek değiller al Köyün dışında onlar için
biraz mal bıraktırdım. Hemen yağmalat!
Şen-king, kendi buyruğundaki çerilere bu yağma buy­
ruğunu verdiği zaman onları pek isteksiz buldu. Hatta
yüzbaşılardan biri yerinden bile kıpırdamadı. Çin beği
ona niçin gitmediğini sorunca şu cevabı verdi:
- Yağma kılıç hakkı olmalı. Biz kılıcımızla bir iş gör­
medik ki.
Yüzbaşı bu sözleri söyleyerek ıslık çalmaya, atını ok­
şamaya . başladı. Şen-king bugün bütün aksiliklerin ken­
dine geldiğini düşünerek dişlerini sıktı. Yüzbaşının ya­
nından uzaklaştı.
Ertesi günü bütün Gök Türk ordusu Çin'den aldıkları
bol doyumluk ile karınları tok ve keyifleri yerinde olduğu
halde Ötüken'e dönüyordu. Koca ordunun içinde duru­
mundan memnun olmayan iki kişi vardı. Bunlardan biri
Çin beği Şen-king'di. İkincisinin kim olduğunu okuyucu­
lar ilerde öğreneceklerdir.
Birinci Bölümün Sonu

İkinci Bölüm

Kıraç Ata

ELENGE IRMAGI sessizce akıyordu. Ortalıkta bir ölüm
S sessizliği vardı. Karşıdaki tepede seyrek çam ağaçları
görünüyor, üstte güneş parlıyordu. Burası Selenge'nin
Baykal gölüne yaklaştığı bir yerdi.
Selenge'nin aktığı yola yönelmiş yorgun bir atlı yavaş
yavaş ilerliyor, gözleriyle durmaksızın ileriyi kolluyordu.
Bu, Ötüken'den gelen bir yolcu idi. Üstünde kılıç, yay ve
sadağından başka bir şey yoktu. Durumundan, gidişin­
den yüce bir bahadır olduğu anlaşılıyordu. Fakat kendi
de, atı da o kadar yorgundu ki gün batımına kadar yürü­
yebilecekleri şüpheliydi.
Irmağın bir dirseğini aşınca birdenbire atlının gözleri
parladı. İlerde, solda yalın bir tepe görünüyor, tepenin
üstünde üç sivri kaya sıralanıyordu. Yorgun yolcu atım
mahmuzladı. Üç Kayalara doğru dizgin boşalttı. Biraz
sonra tepenin eteğine sarmıştı. Burası hiç de uzaktan
göründüğü gibi değildi. Pek sarp olduğu yaklaşınca anla­
şılıyordu. Yolcu, atından atlayarak kayaların arasından
sızan billur suya eğildi. Kana kana içtikten sonra başını
kayalara kaldırdı. Bir zaman gözleriyle bir şeyler aradık­
tan sonra tırmanmaya başladı. Yorgun yolcunun atı ağır
ağır yürüyerek sıska otlarla karnını doyurmaya çalışıyor­
du.

166

•

Bozkurtların Ölümü

Yolcu epey tırmanıp yükseldikten sonra bir düzlüğe
vardı. Burada, nereye gideceğini bilemeyerek durdu.
Çünkü bu düzlüğün kenarında mağara gibi dört oyuk
bulunuyor ve oyuklardan bir tanesinin de içerde kule gibi
yükseldiği görülüyordu. Yolcu bir müddet oyuklara bak­
tıktan sonra kendisine en yakın olan sağdakine doğru
ilerledi. Bir insanın eğilmeden girebileceği büyüklükteki
kapıdan adımını attı. Fakat öylece kaldı. İçerde, yüksekçe
bir yerde çok iri dört doğan atılmaya hazır bir halde ken­
disine bakıyorlardı. Zaten buraya girmekte de bir fayda
yoktu. Çünkü bu dört doğanın durduğu yer kapalı bir taş
odadan başka bir şey değildi.
Yolcu geri çekilerek yine düzlüğe çıktı. Aşağıdaki
kaynağın okşayıcı şırıltısından, kayalara çarpan ince rüz­
garın üfleyişinden ve kendi ayak seslerinden başka hiçbir
ses işitilmiyordu. Acaba yanlış mı gelmişti?
Bu sefer yine aynı yavaş adımlarla ikinci oyuğa doğru
ilerledi. Bu oyuk kapkara bir delikti. Adımını içeri atıp
biraz durdu. Sessiz ve karanlıktı. Birdenbire ilerde iki kor
peyda oldu. Sonra bunların yanına iki kor daha geldi.
Korlar büyümeye başladılar. Yolcunun keskin gözleri de
karanlığı delmek ister gibi bakıyordu. Korlar adım adım
kendisine yaklaşırken o da gözlerini karanlığa alıştırmış,
içindekilerin ne olduğunu anlamıştı: Bunlar iki kurttu.
Yoku gözlerini oyuktan ayırmayarak adım adım geriledi
ve: <<Doğanlarla kurtlar birlikte yaşadığına göre burası
olacak, yanılmamışım ! » dedi. Şimdi ne yapmalıydı? Geri­
ye kalan iki kovuğa da bakmalı mı idi? Yoksa burada
beklemeli mi idi? Yolcunun karar vermeye vakti kalma­
mış, çünkü üçüncü kovuktan iri bir ayı çıkarak homurtu­
larla kendisine doğru yürümeye başlamıştı. Ayı ağır ağır
yürüyor, yolcu da düzlükte ağır ağır geriliyordu. Bu yol­
cunun belinde kılıcı, bıçağı, sırtında da yayı ve sadağı
olduğu halde pusata davranmayıp ayıyı böyle oyalaması

Bozkurtların Ölümü

•

167

tuhaftı. Üstünde bulundukları düzlüğün aşağıya inilecek
yalnız bir tek yeri vardı. Yoku o tek yerden düzlüğe çık­
mış, şimdi ise oradan oldukça uzaklaşmıştı. Hem de ken­
disinde, bu aşağı inilecek biricik yere doğru gitmek için
bir teşebbüs yoktu. Bilakis dik kayalara doğru geriliyor­
du. Biraz sonra kayaların sırtına dokunduğunu duydu.
Artık gerileyecek yer kalmamış, ayıyla yüz yüze gelmişti.
Ayağa kalkan ayı bir buçul< insan boyunda idi. Yolcu ile
aralarında iki adım ya var, ya yoktu. Fakat yolcuda hiçbir
telaş yahut korku görülmüyordu. Kendisine atılmak üze­
re olan ayıya sessiz ve hareketsiz bakıyordu.
Ayı, kendisinden umulmayan bir hızla bu iki adımlık
yoldan yolcunun üzerine atıldı. Fakat atılmasıyla yay­
lanmış gibi itilerek geriye fırlayıp yere düşmesi bir oldu.
Sırtını kayalara veren yoku ayının karnına vurduğu tek­
me ile onu top gibi geriye atmıştı. Bu yorgun yolcunun
yaman bir bahadır olduğu anlaşılıyordu.
Yere düşen ayı acı acı böğürdü. Yolcu hiç istifini boz­
madı. Ayıya:
- Canını yaktımsa bağışla. Yoksa sen benim canımı
çıkaracaktın, dedi.
Bu sırada, üstünde bir kule olan dördüncü kovuktan
ak saçlı, ak _sakallı bir ihtiyar çıkarak ayıyı deviren yolcu­
ya baktı. Sonra ayağa kalkarak yine atılmak isteyen ayıya
bağırdı:
- Evine gir, sesini kes!
Yolcunun şaşkınlıktan açılan gözleri önünde koca ayı
bu sözleri anlayarak ve homurtusunu keserek çıktığı
kovuğa girince bahadır yoku ihtiyara döndü:
- Üç günlük yoldan geliyorum. Kıraç Ata sen misin?
diye sordu.
İhtiyar başıyla evet işareti yaptı. O zaman yabancı, eli­
ni göğsüne basarak baş eğip onu selamladı ve bir iki
adım atarak kendisini tanıttı:

168

•

Bozkurtların Ölümü

- Bana Yüzbaşı Bögü Alp derler. Kara Kağan ordusun­
danım. Senden bahtımı okumanı dilemek için geldim.
Okur musun? Yoksa şimdiyedek olduğu gibi kendi bildi­
ğim gibi mi iş göreyim?
İhtiyar, gözlerini Bögü Alp'ın gözlerine dikti. Sonra
onun elini tutu. Gözlerini hiç kırpmadan ağır ağır şunları
söyledi:
- Yüzbaşı Bögü Alp! Otuz iki yaşındasın. Yüce birisini
öldürmek istiyorsun. Dokuz yıla kalmaz, olan olur.. .
Dokuz yıl daha geçer, katı kılıçı kullanmak günü gelir .. .
Ondan ötesini de Gök Tanrı bilir . . .
İhtiyar gözlerini Bögü Alp'tan ayırınca genç yüzbaşı
bir irkildi. Bir şey söylemek istiyordu. Fakat ona söz bı­
rakmadan beriki şöyle dedi:
- Bu gece bende konuk kal. Gece yarısında bahtına
bakar, sana öğüt veririm. Şimdi biraz dinlen. Aşağıdaki
atını da düşünme. Yiyecek bulur. Kimse ona ilişmez.
Sonra belindeki örme kemerden bir düdük çıkararak
dört defa üfledi. Bu keskin sese içeriden dört doğan kar­
şılık verdi. Oyuktan birer birer çıkan doğanlar Kıraç Ata'
nın karşısında durarak kanatlarını açtılar. Bögü Alp bu
kuşlara beğenerek bakıyordu. Kam, sol kolunu ufki tu­
tunca doğanlardan bir tanesi sıçradı, ihtiyar:
- Konuğa av kuşları getir! diyerek onu uçurdu. Öteki
üç doğanı da öyle yaptı. Kuşlar ok gibi fırlayıp uzaklaştık­
tan sonra ikisi, üstü kuleli kovuğa doğru ilerlediler. Bu­
rası öteki kovuklar gibi karanlık değildi. Kulenin üstünde
birkaç delik olduğu için ışık alıyor, merdiven biçiminde
olan kıyısındaki taşlarla da üstüne kadar çıkılıyordu.
Kovuğa girince Bögü Alp'ın ilk gözüne çarpan şey yerde­
ki büyük bir post ve bir yığın hayvan kemiği oldu. Bunlar
hep kürek ve aşık kemikleri idi. Kıraç Ata kemiklerin ya­
nındaki çamçağı göstererek:
- Kımız doludur. İçebildiğin kadar iç! dedi.

Bozkurtların Ölümü

•

169

Buradaki her şeye şaşan yüzbaşı çamçaktaki kımızın
da şimdiye değin tatmadığı güzellikteki tadına şaşarak
dikti. Yarısını içtikten sonra bırakarak:
- Bu kımız Tanrı kısrağının sütüyle yapılmış olmalı,
dedi.
Bu sırada kamın doğanları birer birer dönüyor, avla­
dıkları kuşları kovuğun, önüne bırakarak çekiliyorlardı.

Yüzbaşı Bögü Alp

G

ÜN batarken Kıraç Ata kulenin en üstüne çıkıp Tan­

rı'ya yakarışını yapmış, sonra doğanların getirdiği
kuşları, yaktığı ateşte kızartarak Bögü Alp'ı ağırlamıştı.
Kendisi pek az yiyordu. Yüzbaşı gece yarısına kadar vak­
tin nasıl geçeceğini bilemiyordu. Görünüşünde bir şey
olmamakla beraber içinden sabırsızlanıyordu. Bir şey
söylemiş olmak için:
- Kıraç Ata! Bu kurtlarla ayı bir şey yemezler mi? diye
sordu.
- Her gece kurtlardan biri gidip bir geyik avlar. Onu
bölüştürürüm, yerler. Bana da pay çıkar.
- Demek ayı burada boşuna duruyor.
- Hayır, boşuna değildir. Geceleyin burasını bekler.
- Ya kurtlar? Onlar beklemez mi?
- Kurtla doğan soy hayvanlardır. Onlar herkesle dövüşmezler. Gerektiğinde dövüşürler ama iyi dövüşürler.
- Kıraç Ata! Sen bu hayvanları nasıl alıştırıp adamcıl
yaptın?
- Tanrı sırrıdır oğul, sorulmaz.
- Bilemedim. Bağışla!
Yarımay ufka doğru yaklaşıyordu. Rüzgar sivri kayala­
ra çarptıkça korkunç sesler çıkarıyordu. Bögü Alp pusat­
larını çıkararak posta uzanmıştı. İşte şu karşısındaki

Bozkurtların Ölümü

•

171

adam, biraz sonra ona bahtını okuyacak, ilerisini söyleye­
cekti. Yüzbaşı, şu anda, şimdiye kadar hiç düşünmediği
şeyleri düşünüyordu. O kendini bildi bileli savaştan,
ordudan, yağıdan, çadırdan, attan başka bir şey düşün­
memişti. Şimdi, aklından öyle şeyler geçiyordu ki kendisi
bile aydın olarak anlayamıyordu. Hatta onu buraya geti­
ren duygu bile belli belirsiz bir şeydi. Buraya nasıl gel­
miş, Kıraç Ata'yı nasıl bulmuştu? Şimdi sırasıyla bunları
hatırlamaya çalışıyordu:
Babasını hiç tanımamıştı. Ne olduğunu bilmiyordu.
Sormaya da lüzum görmemişti. Ya savaşta ölmüş, ya
tutsak düşmüş olmalıydı. Hangi savaşta ölmüş olmasının
da fazla. bir değeri yoktu. Savaşın ve yağının hepsi bir
değil miydi?
Kendisini dedesi büyütmüştü. Dedesi seksenlik bir
koca idi. Öyle olduğu halde genç yiğitlerden bile onun
sırtını yere getirecek kimse pek bulunmazdı. Elli altmış
yıl önce Gök Türklerin büyük kağanı İstemi Kağan'ın
karşısında Ak Dağ'da bütün güreşçileri yenerek, İstemi
Kağan'dan altın kakmalı bir kılıç aldığını kendisine an­
latmıştı. İşte o kılıç şimdi torunu Bögü Alp'ın belinde idi.
Koca dedesi ona daha ilk binicilik derslerini verirken:
- Türk ata bindi mi, gözü atasını bile görmemeli.
Oğul! Gerektiğinde kişi canını bile verir ama at, avrat,
pusat; bu üçü, verilmez! demişti.
Bögü Alp, Ötüken'in temiz havası içinde büyürken
dedesi ona eski kağanları, yabguları anlatır, öğütler ve­
rirdi. Dedesinin çok bilgiç kişi olduğunu şimdi anlıyordu.
O kadar uzun yaşayan, bu kadar kişi tanıyan, bu denli
dünya kavgası gören kimse elbet bilgiç olurdu.
Dedesi ona Tanrı'yı, onun gökte çok uzak ve çok yük­
sek bir yerde oturduğunu anlatırken yeryüzünde de Tanrı
ile konuşan Tanrı erenleri olduğunu söylemiş ve bir gün:

172

•

Bozkurtların Ölümü

- Oğul! Başın darda kalırsa Tanrı erenlerinden Kıraç
Ata'ya başvur... Yukarda, Selenge sonlarında, Üç Kaya­
lardadır! demişti.
Bögü Alp on dört yaşında iken dedesi öldüğü zaman
artık kimsesiz kalmıştı. Kızkardeşleri evlenip gitmişler,
dayıları sayaşta ölmüşlerdi. Dedesi ona ok atmasını, kılıç
ve kargı kullanmasını, ata binmesini, güreşmesini öğ­
retmişti. Kişi oğlunun bu acuna vuruşmak, savaşmak için
geldiğini de biliyordu. Türkeli'ne, Türk budununa kötü­
lük eden kim olursa olsun tepelemeyi de yine dede öğüt
etmişti. Kişilerin en alçağı Çinli olduğunu da birçok hi­
kayelerle örnek göstererek anlatmıştı. Artık bu bilgilerle
Bögü Alp için orduya katılarak savaşa atılmaktan başka iş
kalmamıştı. O da orduya girmiş, on yedi yıl akından akı­
na koşmuştu. O kadar kılıç yediği, gövdesine ok battığı
halde ölmemişti.. Ama yine bahtı kapalı idi. Kapalı olma­
sa şimdiyedek üç defa evlendiği halde üç evdeşi de ölür
müydü? Bögü Alp'ın çocukları da yaşamamıştı. Kim bilir,
belki yeryüzünde bir oğul bırakmadan göçecekti.
O güne kadar hiç böyle uzun uzun düşünmemişti.
Şimdi kavgasız bir yerde, bir Tanrı erinin konuğu olarak
kendisini de her zamankinden çok Tanrı'ya yakın duyu­
yor, bu uzun düşüncelerin ondan geldiğini sanıyordu.
Kıraç Ata daha ilk bakışta kendi gönlünü okuyuvermişti.
Dedesi galiba Kıraç Ata ile akraba olduklarını da söyle­
mişti. Yanılmıyorsa üçüncü veya dördüncü göbek babala­
rı birleşiyordu. Ne iyi etmişti de buraya gelmişti. Vaktiy­
le İstemi Kağan'ın da neler yapacağını önceden bildiren
Kıraç Ata'yı bugün bütün Türkler arasında pek az kişi
biliyordu. Onun oturduğu yeri bilenler ancak ölürken
oğullarına söylerlerdi. Oğullarına söylemeden ölenler çok
olur, böylelikle Kıraç Ata'yı bilenler azalırdı. O, Gök Türk
devletinin kurulduğu yıllardan kalan biricik yadigardı.
Bütün eski kağanları, savaşları, her şeyi bildiğini, dedesi,

Bozkurtların Ölümü

•

173

Bögü Alp'a söylemişti. Düşündükçe dedesinin söyledikle­
ri aklına geliyor, birçok şeyler hatırlıyordu.
Yüzbaşı böyle düşüne düşüne dururken ufuktaki ya­
rımay battı. Yeryüzü karanlığa gömüldü. Yıldızlar parla­
yıp sönüyor, rüzgar hafifliyordu. Bögü Alp dirliğinde ilk
defa olarak yaşamanın tatlı olduğunu duydu .
•
.. .

Bu güzelliğin ortasında dal uykuya dalan yüzbaşı, ka­
mın:
- Konuk kalk! Gece yarısındayız! diyen sesiyle uyandı.
Başka bir zamanda ve başka bir yerde olsaydı böyle
apansız uyanışlarda kılıca el atarak fırlardı. Halbuki şim­
di Tanrı erinin evinde güvenerek yattığı için güvenerek
uyanıyor, sonra da yıldırım gibi hızla değil, yavaş yavaş
kalkıyor. Kıraç Ata çakmak taşıyla ateşi yakmış, bir kürek
kemiği seçiyordu. Bögü Alp sadağını takarken o da bir
kıyıdan uzun, yassı bir taş getirmiş, ateşin aydınlığında
bu taşın üstündeki yazıları okuyordu. Okumasını bitir­
dikten sonra taşı, aldığı yere dikkatle koydu. Yüzbaşıya
ateşin karşısına geçmesini işaret ederek kürek kemiğini
ateşe tuttu. Onun bahtını okumaya başladı:
- Bögü Alp! Sıkıntın nedir? Buraya neden geldin?
- Ben yüce arı soydan gelmişim. Kağan benim başıma
binbaşı olarak Şen-king'i dikti. Ötüken'de bu Şen-king ile
İçing Katun yüzünden Türkle Çinli farksız oldu. Kara
Kağan bunlara göz yumuyor. Kağanı öldürürsem işler
düzene girer mi ginnez mi? Sana bunu sonnaya geldim!
Karn'ın bakışları değişmişti. Ateşte islenen, yanan kü­
rek kemiğine bakıyor, ağır ağır söylüyordu:

174

•

Bozkurtların Ölümü

- Büyük günler geliyor!... Dokuz yıla kalmaz; olan
olur. Dokuz yıl daha geçer; katı kılıç kullanmak günü
gelir... Kıtlık olunca ay parçalanacak! . .. Kara Kağan'ı öl­
dürmeyeceksin... Onu tasa öldürecek. Bir ulu şehirde
toplanmış kırk er görüyorum ... Aralarında sen de var­
sın ... Yağmur yağıyor. Irmağın kıyısında dövüşüyorsu­
nuz. Budun kurtuluyor... Adınız unutulmayacak!... Bin
üç yüz yıllık ölümden sonra dirileceksiniz ... Acunun batı­
mına dek adınız gönüllerde kalacak.
Kam heyecanlanmıştı. Ağzı köpürüyor, sert hareketler
yapıyordu. Birdenbire elindeki kürek kemiğini fırlatıp
yere attı. Ellerini göğe kaldırarak, Tanrı, Tanrı diye inle­
meye başladı. Karşıki kovukta kurtlar uluyor, doğanlar
haykırıyordu. Kamın bütün sözlerini ezber eden Bögü
Alp ayakta kaskatı kalmıştı. Bin üçyüz yıl sonra diril­
mek? ... Kara Kağan'ı öldürmeden işler nasıl düzelecekti?
Şen-king yine kendisine buyruk verecek olduktan sonra
kendisi nasıl yaşayacaktı? Ay nasıl parçalanacaktı? İçinde
bir isyan duygusu kabarıyor gibi idi. Fakat yine bu anda
dedesinin bir sözünü hatırlamıştı: Dedesi ona Tarın
erenleri hiç yanılmazlar, onların sözlerinden çıkmak hiç
doğru değil, diye öğretmişti. Kimbilir, belki de bu işlerde
de bir hikmet vardı.
Bögü Alp'ın beyninde düşünceler birbirini kovalarken
birdenbire aklına Şen-king gelmişti. Çin'e yapılan son
akında beceriksizliği yüzünden kendi erlerine hiçbir şey
kazandıramayınca Kür Şad onlara bir kısım mal ayırtmış,
yağmalayın diye Şen-king'e buyruk vermişti. Bögü Alp o
gün Şen-king'e okadar kızgındı ki yağmaya katılmamış,
hatta Şen-king kendisine niçin mal yağmalamadığını
sorduğu zaman: «Yağma kılıç hakkı olmalıdır» diye cevap
vermişti. O gün Şen-king'le çok kötü bakışmışlar ve içle­
rinden yağılık duymuşlardı. Koca ordu Ötüken'e döner­
ken malsız, akından memnun olmayarak dönen bir Bögü

Bozkurtların Ölümü

•

175

Alp vardı. Bereket versin dünyada tek başına yaşıyordu.
Yoksa çoluk çocuğu aç kalacaktı.
İşte şimdi de bu ünlü kam, iki dokuz yıl daha bekle­
dikten sonra yavuz işler olacağını haber veriyordu. Çare­
siz bekleyecekti. Yarın tan atıncaya kadar Kıraç Ata'nın
konuğu olduğu için yapacak iş kalmamıştı. Kuleye doğru
yürüyüp postun üzerine uzandı.

Dönüş

ÖGÜ ALP, Ötüken'e yorgun dönüyordu. Karnı toktu.
BYaralı da değildi. Fakat içinde bir eziklik, yüreğinde

isteksizlik duyuyordu. Kıraç Ata'nın sözlerinden sonra
geceleyin uyuduğu zaman düşünde hep korkunç şeyler
görmüştü . Şimdi neler gördüğünü pek iyi hatırlamıyor­
du. Fakat içindeki duygu gökten belaların yağacağını ona
söylüyor gibiydi. Tan atarken uyandığı zaman Tanrı'ya
ısmarladık demek için Kıraç Ata'yı aramış, fakat bula­
mamıştı.
Üç Sivri Kaya'dan aşağı inince ıslıkla atını çağırmış, at
diri bir halde koşarak gelmişti. Yüzbaşı atına atlayınca
dörtnala kalkmış, ardına bakmadan Sivri Kayalar'dan
uzaklaşmıştı. İşte artık öğle oluyordu. Selenge'nin kıyı­
sındaki şu ağaçlığın altında dinlenmek ne kadar hoş ola­
caktı.
Atını ağaçlığa çevirdi. Ağaçların sıklaştığı bir yere ge­
lip indi. Selenge'den su içip bir gölgeliğe uzandı. Yorgun
at da bir iki ot yolduktan sonra ağaçların arasında yere
çöktü. Yüzbaşı hayretle atına baktı. Demek ki at fena
halde yorgundu. Başını toprağa dayıyor, halsiz gözlerle
Bögü Alp'a bakıyordu. Güneş tepeye çıktığı zaman sıcak­
lık dayanılmaz bir hal almıştı. Yüzbaşı, güneş batmadan
yola çıkmam diye düşündü. Elinde kala kala bir tek atı

Bozkurtların Ölümü • 177

kalmıştı. Ona da bir şey olursa yeryüzünde sipsivri kala­
caktı. Nasıl olsa acelesi yoktu. Geceleyin yola çıkar, ay
batıncaya kadar yol alabilir, böylelikle atını yormamış
olurdu. Bu kararı verince uyumanın iyi bir şey olacağı
aklına geldi ve uyumaya çalıştı. Uyuyor mu idi? Dalgın
mı, yoksa baygın mı idi, belli değildi. Uzaktan duyulan
takırtılarla gözlerini açtı. Akşam oluyordu. Birkaç atlının
geldiği takırtılarından anlaşılıyordu. Kulağını yere daya­
dı. Bir ara dinledikten sonra ••Buraya geliyorlar» dedi. Atı
da başını kaldırmış, kulaklarını dikmişti. Kalkacak gibi
bir durumu vardı. Bögü Alp bir iki ıslıkla atına rahat
durmasını anlatınca başını yere uzatıp, öylece kaldı.
Nal sesleri yaklaşıyordu.
Biraz sonra dört atlı Bögü Alp'ın ilerisine kadar gele­
rek durdular. Yüzbaşı bunları uzanmış olduğu yerden,
yapraklar, otlar arasından görüyordu. Onlar kendisini
görmüyorlardı. Görmeleri için önüne kadar gelmeleri
gerekti. İçlerinden birinin bir yüzbaşı yahut binbaşı ol­
duğu anlaşılıyordu. Bir tanesi de Çinli idi. Başları olduğu
anlaşılan yüzbaşı yahut binbaşı dördüncüsüne dönerek:
«Sen burada bizden ayrılacaksın» dedi. Sonra birbirlerine
yaklaşarak bir şeyler konuştular. Bu konuşma Bögü
Alp'ın gözlerini açtı. Bu sonsuz, ıssız bozkırda bu dört
kişi neden böyle başbaşa verip konuşuyorlardı? Hele
içlerinde bir de Çinli olunca bu gizli konuşmadan Yüzba­
şı Bögü Alp büsbütün işkillenmişti. Konuşma kızışıyor­
du. Hepsinden çok söylenen de Çinli idi. Başkanları olan
adamın sert bir işaretinden sonra Çinlinin de sinirli sinir­
li ccOlmaz, Tulu Han kızar! » diye bağırması Bögü Alp'ın
beyninde bir ışık gibi çaktı: Bu dört kişi Tulu Han'ın
adamlarıydı. Fakat aralarındaki Çinliye ne oluyordu?
Burada neye böyle konuşuyorlardı?
Birdenbire dört atlıdan üçü atlarını sürdüler. Güneye
doğru gitmeye başladılar. Sonra yine birdenbire başkan-

178

• Bozkurtların Ölümü

ları durup döndü. Bögü Alp'ın biraz ilerisinde atı üstün­
de durarak atının yelesini okşayan atlıya bağırdı:
- Onbaşı Pars! Biz ufukta kaybolmadan yola çıkmaya­
cak ve dört ayı geçirmeden de hanın yanına dönmüş ola­
caksın!
Adının Onbaşı Pars olduğu anlaşılan atlı yere zıpladı.
Dimdik durarak:
- Buyruk senindir! diye cevap verdi.
Öteki üçü dörtnala kalkarak uzaklaştılar. Bögü Alp,
yattığı yerden onbaşıya ve atına baktı. Onbaşı iyi giyimli,
iyi pusatlı, atı da güzel ve besili idi. Gülümsedi:
- Tulu Han ordusu Kara Kağan ordusundan daha gi­
yimli, diye mırıldandı.
Onbaş�nın torbasında da yiyecek olduğu şişkinliğin­
den belli idi. Bögü Alp bu şişkin torbayı görünce acıkır
gibi oldu, imrendi. Peki ama bu adamlar ne diye birbirle­
rinden ayrılmışlardı? Kötü bir dilekleri mi vardı? Yüzbaşı
ufka baktı. Güneş batıyordu. Tam bu sırada Onbaşı Pars
da atını mahmuzlamış, güneye uçuyordu. Bögü Alp ye­
rinden kalkmadan baktı: Onbaşı dörtnal gidiyor, yiyecek
torbası da eskisinden daha büyümüş gibi görünüyordu.
Yine gülümsedi: <ıAç buzağı ak bulutu ana memesi sa­
nır.» dedi.
..
• *

Gece, Bögü Alp dörtnala yol alıyordu, ince ay bozkır­
ları oldukça aydınlatıyor, yolu gösteriyordu. Rüzgar da
onun yardımcısı idi. Yüzbaşı keskin gözleriyle hep ileri­
sini kollayarak uçuyor, bir yandan da şu Onbaşı Pars'tan
biraz yiyecek istemediği için kendi kendisine için için
yanıyordu. Sonra aklına Kıraç Ata'nın sözleri geldi: Kıtlık
olunca ay parçalanacak dememiş miydi? Öyle ise en iyisi

Bozkurtların Ölümü

•

179

kendisini şimdiden açlığa alıştırmaktı. Açlığa alışırsa
kıtlıkta fazla sıkıntı çekmezdi. Fakat sonra yine güldü:
- Bizim budunun boğazı tok olduğu zaman var mı?
Biz hep böyle açız; hep böyle yoksuluz, diye düşündü.
Sonra yine aklına akşam gördüğü dört atlı geldi. Arala­
rındaki Çinli içini bulandırdı. «Sakın Tulu Han, Çin'e
Kara Kağan'dan gizli elçi göndermesin» diye söylendi.
Bütün Türkler biliyorlardı ki Tulu Han ve Kür Şad, amca­
ları Kara Kağan'ı sevmiyorlardı. Kağan da onlardan kuş­
kulanıyor, İçing l<atun'a da bağlı bulunuyordu. Acaba
Tulu Han, kağan olmayı mı tasarlıyordu? Bu dört atlının
yanında bir de Çinli olmasaydı Bögü Alp bu işe hiç aldırış
etmeyecekti. Onun için üç atlının gidişini, Onbaşı Pars'ın
geride kalışını hiç beğenmemişti.

Bögü Alp'ın Yeni Yuınuşu

ÜZBAŞI Bögü Alp çadırından içeri girip de kalın bir
Ykeçeden ibaret olan yatağına kendini attığı zaman
son lokma yemeğini yiyeli epey olmuş ve yeniden acık­
mıştı. Nasıl edip de biraz yiyecek bulmak gerektiğini
düşünürken aklına Onbaşı Pars'ın torbası geldi. Derken o
dört atlıyı hatırladı. Bu işte· buduna gelecek bir kötülük
olsa gerek diye düşündü. Sonra bunu kağana duyurmayı
tasarladı. Tabii, önce binbaşısına gitmeliydi. Bögü Alp
birdenbire yatağından fırladı. Sanki baskına uğramış gibi
dikildi ve kılıcına et attı. Binbaşısının Şen-king olduğu
aklına gelmiş ve yüzbaşı kudurur gibi öfkelenmişti. Son­
ra birdenbire duraksadı: <<Binbaşım Çinli Şen-king'se
tümenbaşım Kür Şad sağolsun.n diye düşündü. Birdenbi­
re yine yüzünü buruşturdu. Gördüklerini Kür Şad'a anla­
tırken Tulu Han'ın da adını söyleyecekti. O zaman Tulu
Han'dan şüphelendiğini de anlatmalıydı. Fakat Kür Şad'a
kardeşini şikayet etmek doğru olur muydu? Yüzbaşı
kararsızlıkla yine yatağına uzanıp uzun uzun düşündü.
Kapısı açılıp da içeriye bir ulak girdiği zaman zihninde
Kıraç Ata'nın sözlerini tekrarlıyordu. Ulak, yüzbaşıyı
selamladıktan sonra aldığı buyruğu bildirdi:
- Yüzbaşı Bögü Alp! Kağan seni hemen otağında gör­
mek diler.

Bozkurtlann Ölümü

•

181

Yüzbaşı saygı durumu aldı:
- Buyruk kağanındır!
Birlikte çadırdan çıktılar. Atlarına binerek kağanın
otağına doğru koştular. Otağın çevresi kalabalıktı. İki
kapısı ardına kadar açılmıştı. Nöbetçiler ortalığa başka
bir manzara veriyordu. Ulak, otağın kapısında Yüzbaşı
Bögü Alp'ı ulakbaşı olan Börü Tarkan'a tanıttı. Börü Tar­
kan, yüzbaşıya «Ardımdan gel! » diyerek keçelerle süslü
yoldan kağana doğru yürüdü. Biraz gerisinden Bögü Alp
geliyordu. Tarkan ve yüzbaşı yere diz vurarak kağanı
selamladılar. Kağan eliyle dikilmelerini işaret edince
kalktılar. Yüzbaşı Bögü Alp, kağana ve sağında, solunda
olanlara bakarken Tunga Tegin'in, Kür Şad'ın ve öteki te­
ginlerin, beğlerin yanında Şen-king'i de görerek kan tepe­
sine çıkmıştı. İçing Katun bugün kağanın yanında pek
güzel ve sevinçli görünüyordu. Bögü Alp, kağanın işa­
retiyle ayağa kalkınca Tarkan onu kağana tanıttı:
- Kür Şad Tümeninden Yüzbaşı Bögü Alp!
Kara Kağan, Kür Şad ve Şen-king gözlerini Bögü Alp'a
diktiler. Şen-king, Çin akınında kendi buyrukların a kulak
asmayan, sonra yağmaya katılmayan dikbaşlı yüzbaşıyı
tanıdı.
Kağanın gür sesi ortalıkta gürledi:
- Yüzbaşı Bögü Alp!
Yüzbaşı yine yere diz vurdu:
- Buyur kağan!
- Seni Batı Kağanı'na üçüncü elçi seçtim. Yarın Tunga
Tegin'in buyruğunda yola çıkacaksınız. Gereken at, gi­
yim, azık, çadırına gönderilecektir.
- Buyruk senindir!
- Bir diyeceğin, dileyeceğin var mı?
- Dileğim sağlığındır!
- Yarın güneş doğarken otağın önünde hazır bulunacaksınız. Şimdi git, hazırlan!

182

•

Bozkurtların Ölümü

Bögü Alp yere diz vurarak dokuz adım geriledi . · Sonra
kağanı bir daha selamlayarak geri dönüp hızlı adımlarla
otağdan çıktı.
Kendi çadırına girdikten biraz sonra da kapısının
önünde at sesleri işitildi. Bir ulak, Yüzbaşı Bögü Alp'ı
selamlıyor ve kağanın kendisine gönderdiği üç atla işle­
meli giyimleri, bir torba azığı ve bir kese akçayı kendisi­
ne veriyordu.
Ulak kağanın gönderdiklerini verince son buyruklarını
bildirdi:
- Yarın gün doğmadan takımların ve erlerinle otağın
önünde bulunacaksın. Kağan hepinizi gözden geçirecek.
- Buyruk kağanındır.

Yumru

ÜZBAŞl

Böğü Alp ilk önce kağanın gönderdiği üç ata
baktı. İ kisi yük biri binek atı idi. Kesenin içinde epey

Y

akça vardı. Bunlarla herşeyden önce kendisini ve atları
doyurmak gerekti. Bögü Alp çadırına girip birkaç pusatla
bir iki keçeden ibaret eşyasına baktıktan sonra kararını
verdi. İ ki binek atından birine çadırını, birine, eşyalarını
yükleyecek, kağanın gönderdiği binek atını, da yeqek
olarak kullanacaktı. Yanına da yalnız at uşağı Yumru'yu
alacaktı. Üçüncü elçi bile olsa buyruğunda yalnız bir tek
er götürmek okadar yakışık almayacaktı ama bu yoksul­
lukla bundan daha ilerisi de yapılamazdı.
Yüzbaşı kararını verince atına atladı, Yumru'nun çadırına vardı. Yumru çadırın önünde atını umar ediyordu.
- Yumru!
- Buyur!
- Yarın Batı Kağanı'na doğru yola çıkıyoruz. Benimle
geleceksin !
- Buyruk senindir!
- Yedek çadırın var mı?
- Yok.
Bögü Alp, kağandan gelen keseyi açtı. Aşağı yukarı
dörtte birini çıkararak Yumru'ya uzattı:

184 • Bozkurtların Ölümü

- Yarına kadar kendine bir çadır, bir yük atı; bir de iyi
giyim al. Kalanını evine bırak. Yarın tan atmadan gelip
benim atları tımar et. Dört at tımar edeceksin. Ona göre
davran.
- Buyruk senindir!
Atını mahmuzlayan Bögü Alp'ın arkasından Yumru
ilk önce avucundaki akçalara baktı. Yüzbaşı, Çin kağanı­
nın hazinesini mi yağma etmişti? Etmemişse bu kadar
bol akçayı nereden bulmuştu? Fakat vakit geçirmeye
gelmezdi. Bir sıçrayışta atına atlayarak alış veriş evine
doğru sürdü.
Yük atını kolayca buldu. Çadır bulmak için biraz sı­
kıntı çekti. Kendine güzel bir giyimle yepyeni bir de börk
aldı. Geriye beş gümüş akça kalmıştı. Onu da anasına
vererek kendisi dönünceye kadar başının çaresine bak­
masını söyledikten sonra çekilip gitti.
Yumru, altı kardeşin en büyüğü idi. 1 7 yaşında idi.
Fakat bütün Ötüken'de ondan daha iri ancak Yamtar
vardı. Doğduğu zaman üç aylık bir çocuk kadar büyük
olduğu için Yumru adını takmışlardı. Babası Çuluk Ka­
ğan zamanında savaşta ölmüştü. Anası, Çalığın evdeşinin
kızkardeşiydi. Güleç yüzlü bir yiğit olan Yumru, anasıyla
birlikte kardeşlerine bakmak için çalışır, kardeşlerinin iki
büyüğü de kendisine yardım ederdi. Böyle olduğu halde
aç yattığı akşamlar çok olurdu. Ama o hiç şikayet etmez­
di. Yüzüne bakanlar onu hep gülümsüyor sanırlardı.
Yaşına göre çok güçlü idi. Ama Yamtar gibi usta bir gü­
reşçi değildi. Çok gür sesliydi. Bunun için Yüzbaşı Bögü
Alp onu at uşağı olarak seçmiş, boru çalmasını da öğret­
mişti.
Kendisine pek büyük gözüken serveti, Bögü Alp'tan
alıp işini bitirdikten sonra akrabalarıyla vedalaşmaya
gitti. Sonra teyzesine uğradı. Teyzesinin büyük oğlu Gü-

Bozkurtların Ölümü

•

185

müş de orada hazırlıkla uğraşıyordu. Yumru daha ağzını
açmadan teyzesi söze başladı:
- Binbaşı İşbara Alp yarın Batı Kağanı'na ikinci elçilik­
le gidiyor. Babasından sonra Gümüş'ü at uşağı aldı. Gü­
müş de gidecek.
- Ben de Yüzbaşı Bögü Alp'la gidiyorum.
- Bögü Alp'ın buyruğunda başka kimler gelecek?
Bunu Gümüş soruyordu. Yumru'nun bir şeyden habe­
ri yoktu. Sustu. Gümüş:
- Binbaşı İşbara Alp ikinci elçi olduğu için benden
başka iki onbaşı ile beş er daha götürüyor, dedi.
Vedalaşıp çadırına geldiği zaman ortalık kararmıştı.
Bu gece hepsi birden karınlarını iyice doyuracak kadar
yiyecek bulmuşlardı. Yumru hiçbir zaman bu kadar tatlı
bir uyku isteği duymamıştı. Tokluk insanları galiba uyu­
tuyordu. Gideceği yerlerde de karnının iyice doyacağını
düşünerek tatlı bir uykuya daldı.
*
* *

Erkenden gözlerini açınca hemen fırladı. Bögü Alp'ın
dört atını tımara gidecekti. Yol hazırlığını çabucak yapıp
atına binerek yüzbaşının çadırına vardığı zaman onu d�
uyanmış gördü. Yüzbaşı çadırını yıkmış, yük atına yük­
lemek için duruyordu. Yumru ustalık ve çabuklukla dört;
atın da tımarını bitirdikten sonra yüzbaşıyla birlikte eş­
yaları yük atlarına yükledi.

Elçiler

B

ÖGÜ

ALP, Yumru ve atlarla kağanın otağına yaklaştığı

sırada çevresinde bir canlılık olduğunu sezdi. Gözle­

riyle ulaklar başı Börü Tarkan'ı arıyordu . Aksi gibi gözle­
rine Börü Tarkan'dan başka herkes ilişiyordu. Biraz ilerde
Tunga Tegin'i görür gibi oldu. Sonra yine ileriye doğru
bakınırken Börü Tarkan'ın kendi önünde dikildiğini gör­
dü:

- Bögü Alp! Şurada duracaksın. İ şbara Alp'ın yanın­

da. . . Kağan sizi gözden geçirecek.
Binbaşı İ şbara Alp atının üstünde kımıldamadan du­
ruyordu. Ardından yine at üstünde, eski uşağı Çalık'ın
oğlu olan, şimdiki at uşağı Gümüş vardı. Gümüş'ün ar­
dında Onbaşı Yamtar'la Onbaşı Sançar duruyorlardı. Beş
er onbaşıların arkasında yer almışlardı. Bunların gerisin­
de de yüklü atlar sıralanmıştı. İşbara Alp'ın ilerisinde,
Kağan otağına daha yakın olan bir yerde Tunga Tegin at
üzerinde duruyordu. Ardında iki at uşağı, onların arka­
sında da dört onbaşı ile on iki er vardı. Yedek atları da
epey çoktu. Yüzbaşı Bögü Alp daha beride, Tunga Tegin
ve İ şbara Alp'la aynı hizada durdu. Yumru atlarla arka­
sında yer almıştı.
Üç elçinin karşısında kağanın çerilerinden kırk kadar
er yer almışlardı. Çok beklemediler. Keskin bir boru sesi

Bozkurtların Ölümü

•

187

havayı çınlatırken kağan otağının kapıları açıldı. Kağan
gözüktü. O anda elçiler ve erleri ile karşılarında duran
çeriler atlarından inerek yere diz vurup kağant selamladı­
lar.
Kağanın ardından Kür Şad ile bir beğ ve Şen-king ge­
liyordu. Otağın kapısına en yakın Tunga Tegin olduğu
içip kağan ilk önce onun önünde durdu. Keskin bakışlar­
la Tegin'i ve ardındaki erleri süzdü. Tunga Tegin'i zaten
Ötüken'de herkes biliyordu. Ardındaki erlerin de duru­
munu ve kılığını beğenmişti. Bunlar Batı Kağanı'nın ka­
tında kendi yüzünü ak edecek kişilerdi. Birinci elçiye söz
etti:
- Tunga Tegin!
- Buyur kağan!
- Bu bitiği Batı Kağanı'na vereceksin. Sana söylediğim
şeyleri de onunla konuşup dediklerimi yapacaksın.
- Buyruk senindir.
Tunga Tegin, kağanın uzattığı bitiği aldı.
- Batı Kağanı'na verecek ne armağanın var?
Bu soru üzerine bindenbire Bögü Alp'ın kaşları çatıl­
dı. Fakat hemen yüzü düzelerek gözlerinin sevinçle par­
ladığı görüldü. Tunga Tegin Batı Kağanı'na vereceği ar­
mağanları sayıyordu :
- Altın kakmalı bir kılıçla dört avcı doğan götürüyorum. İki top da Çin ipeği var.
- İyi, bir dileğin var mı?
- Dileğim sağlığındır.
Kağan biraz yürüyerek İşbara Alp'ın önünde durdu.
Onu ve erlerini gözden geçirdi:
- İşbara Alp!
- Buyur kağan!
- Batı Kağanı'na götürecek ne armağanın var?
- Altın işlemeli bir kemerle gümüş kakmalı bir bıçak,
bir de ak doğan götürüyorum.

188

•

Bozkurtların Ölümü

- İyi. Erlerin arasında iyi kılıççı, keskin nişancı, yavuz
binici, güçlü güreşçi var mı?
- Var kağan.
Kağan gerideki erlere ve onbaşılara bakıyordu. Gözleri
Yamtar'a takılmıştı. Eliyle onu gösterip yine söze başladı:
- Şu onbaşıyı gözüm ısırıyor. Güreşçi midir?
- Evet kağan!
- Kağanlık şenliğinde yenilmişti. Batı Kağanı'nın
önünde de yenilmesin.
- O zaman açlıktan yenilmişti. Şimdi aç değildir.
- Bir dileğin var mı?
- Dileğim sağlığındır.
Kağan, birkaç adım daha atarak Yüzbaşı Bögü Alp'ı
bir tek at uşağı ile görünce kaşlarını çattı:
- Yüzbaşı Bögü Alp! Bir erle mi gidiyorsun?
- Evet kağan!
Kağanın sesi dikleşti:
- Batı Kağanı'nın yanında Doğu Kağanı'nın ününü
böyle mi koruyacaksın?
- Kağanın ününü yükseltmek için böyle gidiyorum.
Kağan öfkeyle baktı.
- Bunu anlayamadım?
- Yanıma başka erler de alsaydım doyurup giydiremezdim.
- Sana bir kese yollamıştım. Almadın mı?
- Aldım kağan! Bütün bu hazırlıklar o kese ile yapıldı . Çünkü hiçbir şeyimiz yoktu.
- Hiçbir şeyin neden yoktu? Çin akınından yeni
döndük. Sen hiçbir şey yağmalamadın mı?
- Hayır kağan!
Kağan duraksadı.. Öfkesini yenmeye çalışıyordu. Sor­
du:
- Neden yağmalarnadın?
- Biz geride kalmıştık. Yağmaya yetişemedik.

Bozkurtların Ölümü

•

189

- Nasıl olur? Sen kimin buyruğunda idin?
- Çinli konuğun buyruğunda idim.
- Konuk mu? O artık konuk değil. Onun tümenbaşı
olduğunu bilmiyor musun?
- Bilmiyordum kağan!
Kağan, Şen-king'e döndü:
- Sen bir şey yağmalamadın mı?
Şen-king, Bögü Alp'a kötü kötü bakarak cevap verdi:
- Bu yüzbaşı yağma için buyruk verdiğim halde yağ­
malamadı. O zaman da böyle dikbaşlılık etti.
- Öyle mi Bögü Alp?
- Yalandır kağan! Yağma kılıç hakkı olur. Kür Şad
yağmaladığı malın bir takımını acıyarak bize bırakmıştı.
Biz kendimiz kimseyi vurup malını almadık. Biz bu akın­
da yağının yüzünü görmedik.
«Yalan» sözü Şen-king'in yüzünde tokat gibi patlamış­
tı . Kür Şad, kağana: «Bu yüzbaşı doğru söylüyor.» deyince

bu tokat bir kırbaç olmuştu. Şimdi kendisi de Kür Şad
gibi bit tümenbaşı idi. Fakat susmayı daha doğru buldu.
Kağan öfkesini yenmeye uğraşarak Bögü Alp'a sordu:
- Batı Kağanı'nm katında ok atılsa kim atacak?
- Ben atacağım:
- Kılıç oyunu olsa?
- Ben oynayacağım.
- At yarıştırılsa?
- Ben yarışacağım.

- Güreş yapı İşa?

- Ben güreşeceğim.
- Böyle yavuz bahadırsın da neden senin adını şimdiye
değin işitmedim?
- Taş yerinde ağırdır kağan!
- Batı Kağanı'na götürecek armağanın var mı?
- Var kağan!
- Nedir?

190

•

Bozkurtların Ölümü

Bir ok!
- Batı Kağanı'na götürmek için bu yaman bir ok olma-

lı.
- Evet kağan! Bu okla bir Çinli beni gezlemişti.
Tulgamın alnına vurup bana değmedi. Sonra ben bu okla
on dört Çinliyi okladım. Hepsinin de tulgası delindi; ok
alınlarından içeri girdi; beyinleri patladı.
- Armağan olmak için bu kadarı yeter mi?
- Yetmez kağan! Bu ok Çin'de yapılmıştır. Üzerine yapıldığı yılın, günün tarihini atmışlar. Yüz yıllık bir ok. Bu
kadar eski bir ok görülmemiştir.
- Peki. Bir dileğin var mı?
- Dileğim sağlığındır.
Elçileri gözden geçirme işi bitince kağan geriye dön­
dü. Otağın kapısı önünde atına bindi. Kür Şad ve ötekiler
de atlanarak kağanın ardında durdular. Borular, davullar
çalınmaya başlamıştı.
Elçiler artık yola çıkıyorlardı. İlk önce birinci elçi
Tunga Tegin arkasında kendi erleri olduğu halde geçti,
Kılıçlarını çekmişlerdi. Kağanın önünden geçerken kılıcı­
larını eğerek onu selamlıyorlardı. Sonra ikinci elçi İşbara
Alp ve erleri geçti. En geride de üçüncü elçi Bögü Alp ve
at uşağı Yumru geliyordu. Yumru'nun sevimli ve güleç
yüzü kağanı yumuşatmıştı. Elçi alayı, kağanın önünden
birkaç yüz adım açıldıktan sonra atlar mahrnuzlandı.
Hızlanan atların nallarından kalkan tozlar havaya yüksel­
di. Atlılar ufukta küçüldüler. Biraz sonra görünmez oldu­
lar.

Yolda

•• TÜKEN' den uzaklaştıktan sonra yürüyüş düzeni değiş­
O ti. Savaş yürüyüşlerinde olduğu gibi en önde iki öncü
bulunuyor, bunlar kafileden birkaç yüz adım ileride gidi­
yorlardı. Kafilenin en önünde, iki yanında İ şbara .Alp ve
Bögü Alp olduğu halde Tunga Tegin yer alıyor, bunların
ardından yirmi adım aralıkla Tunga Tegin'in ve İşbara
Alp'ın onbaşıları geliyordu. At uşakları, yedeklerindeki
atlarla birlikte onbaşıların arkasında idiler. En geride
erler vardı. Arada bir, onbaşılardan biri kafileden ayrılı­
yor, dönnala sağa yahut sola giderek ufukları gözetledik­
ten sonra yine kafileye yetişip sırasına giriyordu.
Üç elçi de pek az konuşuyorlardı. Tunga Tegin'le
İşbara Alp eskiden tanışıyorlardı. Bögü Alp'ı ise yalnız
orduda görmüşlükleri vardı. Zaten o da konuşmaya pek
niyetli değildi. Birinci, ikinci elçilerin aklında hep Bögü
Alp'ın kağanla konuşması vardı. Üçüncü elçi ise kağanla
konuşurken ne diye bir sırasını getirip şu Onbaşı Pars'ı
anlatmadım diye yazıklanıyordu.
Tunga Tegin'in dört onbaşısı iyi giyimli, iyi yapılı, iyi
durumlu yiğitlerdi. Bunlardan ikisi, Onbaşı Karpak'la
Onbaşı Burguçan kardeştiler. Kardeşlikleri benzeyişle­
rinden de belliydi. Uzun boylu, yeşil gözlü, kumral saçlı
bahadırlardı. Karpak, alnındaki ve yanağındaki kılıç yara-

192

•

Bozkurtların Ölümü

sı izleriyle çok savaşlara girip çıkmış olduğunu gösteri­
yordu. Burguçan ise sol gözünden şakağına doğru uzayan
çizgi ile ölümcül bir ok yemiş olduğunu anlatıyordu. Bur­
guçan'ın sol gözü iyi görmezdi. Onun için eskiden keskin
nişancı olan onbaşı şimdi herkes kadar ok atabilse Tan­
rı'ya şükrediyordu .
Onbaşı Alka, bir noktaya diktiği çakır gözleriyle dai­
ma bir şey düşünüyormuş duygusu veren bir yiğitti. Ana­
sı Uygurdu. Bundan dolayı onu Ötüken'de çok defa Uy­
gur Alka diye çağırırlardı. Çok çevikti. At üzerinde yap­
madığı ustalık yoktu. Bir defa Çin'e tutsak olmuştu. Elle­
ri arkasından bağlı olduğu halde bir sıçrayışta bir ata
binmiş, Ötüken'e kadar aç ve susuz olduğu halde elleri
bağlı, bu atla gelebilmişti.
Daha yeni onbaşı olan Onbaşı Yağmur ise ötekilerine
benzemiyordu. Esmer yuvarlak yüzünün ortasındaki kara
gözleri hep gülümsüyordu. On yedi yaşında idi. Dolgun
yanakları vardı. Bu yüzden, ona ilk bakanlar karşıla­
rındakini çok şişman sanırlardı. Halbuki Onbaşı Yağmur
şişman değildi. Orta boylu, ağır hareketli idi . Fakat
umulmadık zamanlarda çok çevik ve sert hareketler ya­
par, mesela okunu yaya yerleştirirken çok ağır davranır
da, sonra yayı çekip gezleyerek ok salarken pek çevik
olur, bunları da hep gülümseyerek yapardı.
İşbara Alp'ın onbaşılarından Yamtar'la Sançar hep
yanyana gidiyorlardı. Sançar asık yüzü ile ileriye baka-,
rak susuyor, hatta arada bir Yamtar'ın söylediği sözlere
de ya tek sözle cevap veriyor yahut hunu da yapmıyordu.
At uşaklarından Gümüş'le Yumru da yanyana gidiyor­
lar ve galiba bütün kafile arasında da en çok bunlar ko­
nuşuyorlardı. Gümüş, tıpkı babası Çalık'a benziyordu,
Yumru ise anasına bıraktığı beş gümüş akçanın onları
uzun zaman doyuracağından emin olduğu için her za­
mankinden daha güler yüzlü idi. İki teyze oğlu, ömürle-

Bozkurtların Ölümü

•

193

rinin en kaygısız günlerinde idiler. Konakladıkları yerler­
de çadır kurmak, ateş yakmak, at tımar etmek, gün doğ­
madan kalkıp çadır sökmek onlar için işten bile değildi.
Hele evlerine pek büyük bir servet bırakmış olmaları
gönüllerini sevinçle dolduruyordu.
Gün batarken bir su başında konakladılar. Çadırlar
kuruldu. Ateşler yakıldı. Tunga Tegin'in buyruğu ile İki
er nöbete dut"dular. Gece ortasına doğru nöbetçiler deği­
şecek, onbaşılardan biri de nöbetçileri gözden geçirecek­
ti.
•

* *

O gece, gün doğumuna doğru nöbette bulunan Gü­
müş, uzaktan atlı bir gölgenin çok yavaş ve sessizce yak­
laştığını görünce yayına bir ok yerleştirerek atını sürdü.
Yirmi otuz adım yaklaşınca yayını gererek bağırdı:
- Dur bakalım! Kimsin?
Atlı gölge, Gümüş'e tanış gelen bir sesle cevap verdi:
- Yabancı değil. Ötüken'den geliyorum.
Gümüş atını sürerek yanaşınca sırtındaki sadak, be­
lindeki kılıçtan başka, atın terkisine asılmış kopuzu ile
Ötüken'in ünlü ozanı Çuçu'yu tanıdı. İkisi arasında otuz
adımdan yapılan sert konuşma konak yerindekilerin hep­
sini uyandırmıştı. Çünkü hepsi · tetikte idiler. Gelen ya­
bancı olmadığı için de yeniden uykuya dalabilirlerdi.
Fakat gelenin Çuçu olması hepsini kaldıracak kadar kuv­
vetli bir tesir yapmıştı. Tunga Tegin ona doğru yürüyerek
gülümsedi:
- De bakalım Çuçu! Seni ardımızdan buraya atan şey
nedir? Yoksa kağan seni de dördüncü elçiliğe mi seçti?
Çuçu atından atlayarak Tunga Tegin'i selamladı:
- Hayır Tegin! Atamın, anamın öz yurdunu özledim.
Batı Kağanı'nın el'ine gidersem doğduğum yerleri, koca-

194

•

Bozkurtların Ölllmll

mış anamı bir daha göriirüm diye geldim. Umarım ki
beni aranızda çok görmezsiniz.

- Seni aramızda görmekle kıvanır, övünürüz. İçimizde

ozan yok. Batı Kağanı'nın katında ozanlar karşılaşması
olursa sen de Doğu Türkleri için çıkar mısın?
- Buyruk senindir Tegin! Batı Elinde doğdum ama dir­
liğimin çoğu doğuda geçti. Doğulu da sayılırım. Zaten
benim için Türkün doğulusu batılısı olmaz. Türkleri do­
ğulu, batılı diye ayırmak kağanların, teginlerin işidir.
Ozanların değil. . .
Tunga Tegin yeniden gülümsedi:
- Yorulmuş olacaksın!
Sonra at uşaklarından birine sesledi:
- Çuçu'ya kımız sunup et verin!
Çuçu geldikten sonra kimse yeniden uyumak istemi
duymamıştı. Zaten tan yeri ağarıyordu. Yüriiyüş düzeni
kurulduğu zaman Tunga Tegin Çuçu'ya seslendi.
- Çuçu, yürüyüşte dilediğin yerde bulunabilirsin.
Böylece elçi alayı günleri gece, geceleri gün ederek yo­
la koyuldu. Her iş düzeninde gidiyor, arasıra av avlanma­
sından başka bir değişiklik görülmüyordu.

Batı Kağanı

B

İR

ulak otağın kapısını açarak; «Doğu Kağanının elçi­

leri yüce kağanı selamlar ! » diye bağırdığı zaman, en
önde Tunga Tegin, sonra İşbara Alp ve Bögü Alp, en
geride birkaç onbaşı olduğu halde Kara Kağarı'ın elçileri
içeriye girdiler. Batı Türkleri kağanı olan Tüng Yabgu Ka­
ğan altından bir taht üzerinde oturuyordu. Yanında Yar­
kın Katun, sağ ve solda da teginler, tarkanlar; beğler
vardı. Tarkanlar arasında ak sakallı Dede Korkut göze
çarpıyordu. Doğu Kağanı'ndan gelen elçiler bu batı beğ­
lerinin kendilerinden çok üstün baylığını daha ilk görüş­
lerinde kılıklarından anlamışlardı.
Üç elçi ve onbaşılar tahta kadar yaklaşarak yere diz
vurup kağanı ve katunu selamladılar. Aynı zamanda üç
elçinin birden yüreklerinde acı bir şey sızladı. Çünkü üçü
de hediye getirirken yalnız kağanı düşünmüşler, katunu
hesaba katmamışlardı. Kendi kağanlarının katunu, hiç
sevmedikleri Çinli Katun olduğu için batıda Türk kanın­
darı gelme bir Yarkın Katun bulacakları nedense hiçbiri­
nin aklına gelmemişti. Yaları söyleyemezlerdi. Çaresiz bu
ilk acemiliği bağırlarına çekeceklerdi.
Tüng Yabgu Kağan ayağa kalktı:
- Doğu Türkleri kağanı, soydaşım Kara Kağarı'ın elçi­
leri bize ün verip otağımızı şenlendirdiler, dedi.

196 • Bozkurtların Ölümü

Elçiler ve onbaşılar kalktılar, Tunga Tegin söze baş­
ladı:
- Doğu Türkleri kağanı Kara Kağan'ın birinci elçisi
Tunga Tegin'im. Kağanımdan yüce Batı Kağanı'na bir
bitig getirdim. Aynca söyleyeceklerim de var. Yüce kağa­
na armağanlarımı sunuyorum.
Tunga Tegin arkasına dönerek Onbaşı Karpak'ın taşı­
dığı altın kakmalı kılıcı aldı ve:
- Nice savaşlar görmüş olan bu kılıcın yüce kağana
uğur getirmesini dilerim, diyerek ulaklardan birine uzat­
tı.

Sonra Onbaşı Burguçan'la Alka'nın kollarında duran
dört av doğanım birer birer alarak ulaklara verirken:
- Yüce kağanın yavuz avcı olduğunu işittiğimizden bu
avcı doğanları da sunuyoruz, dedi.
En sonra Onbaşı Yağmur'un tuttuğu iki top Çin ku­
maşını verirken:
- Son akınımızda Çin'den aldığımız kumaşlardır. Yüce
kağan da pek yavuz bahadırlar olduğunu bildiğimiz çeri­
lerini bizimle birlikte Çin'e saldırtırsa daha pek çok
ulcalar bulabileceğimizden emin olabilir, diyerek elçilik
yumuşunun gereklerini daha şimdiden yapmaya başladı.
Tunga Tegin sözlerini bitirince İşbara Alp kendisini
tanıttı:
- Kara Kağan'ın ikinci elçisi Binbaşı İşbara Alp'ım.
Yüce kağana altın işlemeli bir kemerle gümüş kakmalı
bir bıçak, bir de ak doğan getirdim.
İşbara Alp arkasında duran Yamtar'la Sançar'dan he­
diyeleri alarak kağanın ulaklarına verdi.
Son olarak Bögü Alp ilerleyip yere diz vurdu.
- Kara Kağan'ın üçüncü elçisi Yüzbaşı Bögü Alp'ım!
Yüce kağana bir hatıra olarak şu yüz yıllık oku sunuyo­
rum.

Bozkurtların Ölümü

•

197

Tüng Yabgu'nun otağında derin bir sessizlik oldu. Ka­
ğan, karun ve bütün beğler gözlerini dikkatle Bögü Alp'a
dikerlerken Tunga Tegin'le İşbara Alp kızararak başlarını
öne eğdiler. Bögü Alp otağda esen havayı sezmişti. Du­
rumunu hiç bozmadan sözlerine devam etti:
- Yüce kağan! Senin gibi ulu bir kağana bu kadarcık
bir armağanla gelmekteki yakışıksızlığı biliyorum. Doğu
Türkelinde, aramıza iş karıştırıcı Çinliler katılmasaydı,
ülkemizde uğursuzluk olup kıtlık olmasaydı sana yarar
armağanlar getirebilirdik. Yoksulluğumuz için bizi bağış­
la.
Tüng Yabgu Kağan bu açık yüreklilikten hoşlanmıştı.
Üçüncü elçiye söz etti:
- Yüzbaşı Bögü Alp! Yoksulluk iyi bir şey değildir.
Ama korkulacak yoksulluk gönül ve yürek yoksulluğu­
dur. En büyük baylık pek yürekli, katı kollu, yılmaz gözlü
olmaktır. Doğu Türklerinde senin gibi açık sözlü yiğitler
varken onlara yoksul denemez. Doğu Türkü, Batı Türkü
bir ağacın iki dalıdır. Kökümüz birdir. Birimizin baylığı
hepimizin baylığı, birimizin yoksulluğu hepimizin yok­
sulluğudur.
Bögü Alp bu sözlere şöyle karşılık verdi:
- Yüce Kağan! Senin ordun da bizimle birlikte Çin'e
aktığı gün Ötüken'den yoksulluk kalkacaktır!
Tunga Tegin ve İşbara Alp başlarını kaldırdılar. Bu
sözü beğenmişlerdi.

Tüng Yabgu'nun
Çerileriyle Karşılaşma
V ARA KAGAN'ın elçileri ertesi gün Tüng Yabgu tarafın-

1'..d an

yapılacak bir teftişte bulunmaya çağrılmışlardı.
Kağan, ordusunu gözden geçirecek ve ·elçilere de bunu
gösterecekti.
İlkönce yaya olarak kılıç talimi yapan bahadırları gör­
düler. Karşılıklı onar kişi bir davulcunun davula vurduğu
ahenkli tokmak sesine uyarak kılıçla vuruşuyorlardı.
Tokmağın bir inişinde bir taraf karşısındakilere kılıç indi­
riyor, karşısındakiler de hep birden kalkanla siper alıyor­
lardı. Tokmağın ikinci vuruşunda berikiler saldırışa geçi­
yor, öncekiler siper alıyorlardı. İyi giyimli, çelik zırhlı
olan bu çeriler iyi kılıç vuruyorlardı. Tüng Yabgu Kağan,
vuruşan bu yirmi bahadırı elçilere tanıttı.
- Bu on kişi Türgiş bahadırlarıdır. Karşılarındakiler de
Oğuzlardır. Hepsi de yüzbaşı ve onbaşılardır. Savaşta
sınanmış seçme çerilerdir.
Kara Kağanın üç elçisi bu kılıç talimine zevkle bakı­
yorlarken «şırak, şırak, şırak» diye ahenkli ve hoş bir ses
çıkıyordu.

Bozkurtların Ölümü

•

199

Bu güzel vuruştan sonra elli kadar atlının iki takım
halinde yaptığı kargı talimini seyrettiler. Bunlar da büyük
bir ustalıkla karşılıklı kargı kullanan Çinliler ve Yağma
çerileriydi. Daha ötede birbirlerinin rakibi olan Argu ve
Tuhsı nişancıları ok talimi yapıyorlardı. Tüng Yabgu Ka­
ğan'ın ordusunda bütün uruklardan, boylardan çeriler
vardı. Tunga Tegin çevresine bir daha bakındıktan sonra
kağana sordu:
- Yüce kağan! Ordunda iyi çeriler olduğu görülüyor.
Her boyun bahadırları burada toplanmış. Yalnız araların­
da Suğdakları göremiyorum.
Kağan gülümsedi:
- Suğdaklar çerilik etmez. Onlar yalnız alış veriş et­
mesini bilirler. Suğdaklar Türk değildir.
Sonra üç elçinin yüzündeki sorguyu görerek ilave etti:
- Batı Türkelindeki Suğdaklar, Doğu Türkelindeki
Çinliler gibi zararlı değildir. Hem sayıları azdır; hem de
ayrı devletleri yoktur.
Tüng Yabgu Kağan elçilere kendi ordusunu gösteri­
yor, birçok şeyler anlatıyordu. Bir aralık durarak sordu:
- Tunga Tegin! Benim çerimle kılıç oynamak, ok at­
mak, güreşmek, yarışmak ister misiniz? Çin'e yaptığınız
akını Kül Er Tegin'den dinledim. Yüce bahadır kişiler
olduğunuz anlaşılıyor.
Tunga Tegin yere diz vurdu:
- Buyruk senindir kağan!

* *

Ertesi günü, Tüng Yabgu Kağan'm otağı önünde iki
kağanın bahadırları karşılaştılar. Dede Korkut, Tanrı'ya
yakarış yaptıktan sonra oyunlara başlandı. Batı Türkle­
rinden üç bahadıra karşı Tunga Tegin, İ şbara Alp ve
Bögü Alp çıkarak kılıçla vuruştular.

200

•

Bozkurtların Ölümü

Tunga Tegin'e karşı, Tüng Yabgu Kağan'ın yeğeni Bö­
rü Tegin çıkmıştı. Yirmi yaşlarında canlı ve gürbüz bir
yiğit olan Börü Tegin görülmemiş bir hızla kılıç kullanı­
yordu. Uzun bir çarpışmada Tunga Tegin'le yenişemedi­
ler.
İşbara Alp'a karşı Tümenbaşı Buğaç Beğ çıktı. Onlar
da yenişemediler.
Bögü Alp'a karşı Arslan Tarkan çıktı. Yalnız Tüng
Yabgu ile beğlerinin değil, Doğu Kağanı elçilerinin de
şaşırmış gözleri önünde Yüzbaşı Bögü Alp, hiç umulma­
yan bir ustalıkla çarpışarak Arslan Tarkan'ı yendi. Hiç bir
yerden bir ses çıkmamış, kimse bir söz söylememişti
Yalnız Yumru kendi kendine: <ıTaş yerinde ağırdm dedi.
Sıra ok atmaya . gelmişti. Kara Kağan ordusundan
İşbara Alp, Bögü Alp, Yamtar, Karpak, Gümüş ve başka
iki er ok atacaklardı. Batılılardan on kişi çıkmıştı. Yakın­
dan başlayarak uzak hedeflere doğru ok atılıyor, biraz
aksayanlar karşılaşmadan çıkarılıyordu. Doğuluların u­
mudu İşbara Alp'ta idi. Batı Türklerini bu kadar keskin
bulacaklarını hiç ummamışlardı. Tunga Tegin'in aklından
hep Kür Şad geçiyordu. Zaman geçip atışmalar güçleştik­
çe nişancılar birer birer meydandan ayrılıyordu. Doğulu­
lardan yalnız İşbara Alp'la Bögü Alp kalmıştı. Batılılardan
altı kişi vardı. Bu sekiz kişi her hedefe her oku şaşmadan
değdiriyorlardı. Nihayet kıpırdıyan hedeflere ok atmaya
başlamışlardı . Batılılar her hedefi vuruyor ve nişancılığı
kazanacağa benziyordu. Nitekim öyle oldu. Uzun atışlar­
dan sonra ancak bir tanesi daha ortadan çekilerek beş
kişi kaldılar ve bu beş nişancıyla İşbara ve Bögü Alp bir
türlü yenişemediklerinden atıcılığa son verildi.
Bu sefer ııTaş yerinde ağırdın> diyen yalnız Yumru de­
ğildi. Tunga Tegin de aynı şeyi mırıldanıyordu.
Şimdi güreşler yapılıyordu. Doğululardan Bögü Alp,
Yamtar ve Gümüş çıktılar. Batılılardan birçok güreşçi

Bozkurtların Ö lümü

•

201

çıkmıştı. Fakat kağanın buyruğuyla en usta olan üç tane­
si kalarak öbürleri çekildiler. Doğuluların umudu Yam­
tar'da idi. Fakat Yamtar bütün gücüne ve ustalığına rağ­
men uzun bir güreşten sonra yenilince Doğuluların canı
sıkıldı. Hele İşbara Alp çok üzüldü. Çünkü karnı tok olan
Yamtar'ın bu sefer yenilmeyeceğini Kara Kağan'a söyle­
mişti. Gümüş de pek çabuk yenildi. Bögü Alp, Ötüken'de
kimse bilmediği halde yaman bir güreşçi olduğunu her­
kese gösteriyordu. İlkönce kendi payına düşen bir güreş­
çiyi sıkı bir tutuşmadan sonra yendi. İkinci olarak, Gü­
müş'ü yenenle karşılaştı. Onu da yendi. Fakat Yamtar'ı
yenen ve ondan daha iri olan Karluk güreşçisi ile tutuş­
mak hiç de kolay olmadı. Tuttuğu yeri koparan bu Karluk
yiğidi yalnız güçle değil, ustalıkla da iş görüyordu. Koca
Yamtar'ın bileğini inciten bu korkunç güreşçi Bögü
Alp'ın bir yerini kırar diye Doğuluların içine ürküntü gir­
mişti. Fakat yüzbaşı onun boyuna, ağırlığına, gücüne hiç
aldırmadan başabaş çetin bir güreş yapıyordu. Herkes
Bögü Alp'ı beğenmişti. Onun eşsiz, yavuz bir güreşçi
olduğunu herkes anlamıştı. İri Karluk bir defa Bögü Alp'ı
belinden kavradığı halde kaldırıp yere çalamamış, aksine
bir defa Bögü Alp onu yere çarpmıştı. Güreş uzadıkça
hızlanıyor, hızlandıkça sertleşiyordu. Yamtar, bileğinin
acısını unutmuştu. Şimdiyedek Ötüken'de Yüzbaşı Bögü
Alp ne diye güreşlere katılmazdı diye düşünüyordu. Tun­
ga Tegin'le İşbara Alp yanyana durmuşlar, içlerinden he­
yecan duyarak seyrediyorlardı. Umulmadık bir anda Bögü
Alp'ın, koca Karluk güreşçisini kavrayarak yere attığını
ve omuzlarını yere değdirerek güreşi kazandığını gören
Binbaşı İşbara Alp, Tunga Tegin'e döndü. Gözlerinin içi
gülerek ona:
- Taş yerinde ağırdır Tegin! dedi.
Sıra at yarışlarına gelmişti. Kağanın otağı önünden
kalkacak olan atlılar dört beş bin adım ilerde dikilmiş

202

•

Bozkurtların Ölümü

olan tuğları kaparak yeniden otağa geleceklerdi. Batılılar­
dan yirmi atlı yanşa giriyordu. Doğululardan önce Bögü
Alp çıkmış, ardından Onbaşı Sançar, Onbaşı Alka, Onba­
şı Yağmur ve üç er gelmişti. Tunga Tegin, Batılıların ün­
lü atlılarına karşı yarışı kaybedeceklerini sanıyor, yalnız
Onbaşı Alka'dan bir şeyler umuyordu. Yumru ise Yüzbaşı
Bögü Alp'ın bu yarışı kazanacağından emindi.
Atlılar dizildiler. Davulun tokmağı üç defa kalkıp indi.
Üçüncü gümleyişten sonra 27 atlı, kamçılarını şaklattılar.
27 at yıldırım gibi fırladı. Bir müddet, talim yapıyormuş
gibi hepsi bir hizada koştular. Sonra yavaş yavaş geride
kalanlar oldu. Batılılar arasında Tüng Yabgu Kağan'ın
oğlu Türe Tegin de vardı. Önce Onbaşı Sançar'la Onbaşı
Alka Batılılardan dön kişi en önde gidiyorlar, bunların
biraz ardından da Türe Tegin'le Onbaşı Yağmur geliyor­
lardı. En geride Batılılardan bir binbaşı yarışıyor, Yüzbaşı
Bögü Alp bunun bir at boyu ilerisinde bulunuyordu.
Yolun yarısına doğru Alka hepsini geçti.
Sançar kendisiyle birlikte koşan dört Batılı'yı geçir­
memek için uğraşıyor, fakat başaramıyordu. Dört Batı
atlısı yavaş yavaş kendisini geçiyorlardı. Türe Tegin'le
Onbaşı Yağmur atbaşı beraber koşuyorlar ve Sançar'a ye­
tişiyorlardı. Bögü Alp adeta yırtınıyor ve birer birer
önündekileri geçiyor, ardındaki Batılı binbaşı da onu ko­
valıyordu. Şimdi Doğuluların üç erinden ikisi arkada
kalmışlardı.
Tuğlara yaklaşırken Onbaşı Alka en önde idi. Alka,
tuğlardan birini kaparken bir uğursuzluk oldu. Kavradığı
tuğu yere düşürdü. Ötüken'in en iyi binicisi olduğu için
hemen atından yere sıçrayarak düşürdüğü tuğu kaptı.
Fakat bu sırada ikinci olarak gelen Batılı bahadırın atı ile
çarpışarak yere düştü. Başı hızla bir taşa vurdu, bayıldı.
Atlılar birer birer tuğları kapıp döndüler. Son gelen
yarışçı Doğulu idi. Kendi umutları olan Onbaşı Alka'yı

Bozkurtların Ölümü

•

203

yerde görünce atından atladı. Ayıltmak için yüzüne kam­
çısıyla yavaşça vurduktan sonra onu klıcaklayıp atına
bindirdi. Eline tuğu ve kamçıyı vererek haykırdı:
- Onbaşı! Yarışı kaybediyoruz! Yarışı kazandıktan
sonra istersen öl ama şimdi bayılma!
Ve Alka'nın atına kırbaçla sert bir vuruş yaptı. Yarı
ayılmış olan Alka doludizgin koşmaya başlarken kendisi
de hiç umudu olmadığı halde atına binerek yarışa devam
etti.
Dönüşte yarış kızışmıştı. Şimdi en önde altı Batılı ko­
şuyor, bunların ardından da Onbaşı Yağmur'la Sançar ve
Türe Tegin geliyordu. Daha geride Bögü Alp beş Batılı ile
çekişiyor, bunların hemen arkasında da Onbaşı Alka
canını dişine takarak yarı baygın bir halde uçuyordu. En
geride Alka'yı ata bindiren yiğit at koşturuyordu. Yolun
yarısına varırken Yüzbaşı Bögü Alp ve Alka ötekilerini
birer birer geçmeye başladılar. Bögü Alp korkunç bir hal
almıştı. Yağmur'la Türe Tegin ve Sançar'ı geride bırak­
mışlardı. Şimdi Türe Tegin ve Onbaşı Yağmur birer birer
ötekilerini geçiyorlardı. Biraz sonra Onbaşı Yağmur'un
Tegin'i ve önündekilerin hepsini geride bırakarak başa
geçtiği görüldü. Yüzbaşı Bögü Alp da ötekilerini geçiyor,
Onbaşı Alka ise onun hemen ardından geliyordu. Bunla­
rın ardından Batılılar hemen hemen bir hizada koşuyor­
lardı. Sançar çok geride kalmıştı. Doğulu üç er en geride
kalmamak için birbirleriyle sıkı bir yarışa tutuşmuşlardı.
Birdenbire Yüzbaşı Bögü Alp'ın atı ile birlikte yuvarlan­
dığı görüldü: At çatlamıştı.
Alka yavaş yavaş Yağmur'a yetişiyordu. İki Doğulu
onbaşı en önde atbaşı beraber gidiyorlar, arkalarından
gelen Tegin'le öteki Batılıları geçirmemeye uğraşıyorlar
di. Bir aralık Yağmur, Alka'nın kamçısını düşürdüğünü
ve atının yelesine doğru kapandığını gördü. Alka'nın atı­
na sert bir kamçı vururken bağırdı:

204

•

Bozkurtların Ö lümü

- Alka! Tuğu sıkı kavra! Bayılmamaya çalış!
Alka'nın atı, sahibi kendisini idare edemediği halde
yıldırım gibi koşuyordu. Alka başını atın yelesinden kal­
dıramıyor, fakat tuğu sımsıkı tutuyordu. Tüng Yabgu
Kağan'ın oğlu çok yaklaşmıştı. Fakat bir türlü arayı ka­
patamıyordu. Tegin'in ardından 1 9 Batılı geliyordu. Öteki
bütün Doğulular arkada kalmışlardı. Bögü Alp ise yalnız
geride kalmış değil, yaya kalmıştı. Sançar, geride kalmış
olan Doğuluların en önünde idi. Hiç olmazsa, bir Batılıyı
geçmek için atını kamçılıyor, her şeyi yapıyor, fakat geç­
mek şöyle dursun, aradaki açıklığı bile koruyamıyordu.
Yarışın bitmesine üç dört yüz adım kalmıştı. Yağmurla
Alka hala atbaşı gidiyorlardı. Tegin hemen arkalarında
idi. Yağmur yorulmuş, bunalmıştı. Fakat yüzü her zaman
olduğu gibi gülümsüyordu. Bir aralık Alka'nın yana doğ­
ru kaykıldığım gördü. O ne? Alka, Ötüken'in en iyi bini­
cisi olan Alka, kolları arkadan bağlı olduğu halde Çin'den
Ötüken'e kadar attan düşmeden kaçan Alka şimdi atın­
dan mı düşüyordu? Onbaşı Yağmur, at üstünde yıldırım
gibi gittikleri halde Alka'yı omuzundan kuvvetle tutarak
atının yelesine bıraktı. Alka'nın çakır gözleri kapanmıştı.
Bayılmış olduğu anlaşılıyordu. Yağmur yeniden haykırdı:
- Tuğu sıkı kavra!
Yarış bitiyordu. Türe Tegin iki Doğulu onbaşıyı ge­
çememişti. İkisi birden aynı hizada birinci olarak yarışı
bitirmişlerdi. Onbaşı Yağmur hemen atından atlayarak
kağan karşısında yere diz vurdu. Birincilik tuğunu dikti.
Tegin de atından atlamıştı. Üçüncülük tuğunu dikmek
için Alka'nın gelip ikincilik tuğunu dikmesini bekliyordu.
Dördüncü, beşinci ve sonrakiler de hep gelmişlerdi. Fa­
kat Alka hala atından inmemiş, başını da kaldırmamıştı.
Tuğu sıkı sıkı tutuyordu. Tunga Tegin'le, İşbara Alp yanı­
na gidip attan inmesi buyruğunu verdikleri zaman hiçbir
cevap alamadılar. Yolda düşüp yaralandığını en son gelen

Bozkurtların Ö lümü

•

205

atlıdan öğrenince tuğunu dikmek üzere elinden almak
istediler. Fakat Alka okadar sıkı tutuyordu ki alamadılar.
Tunga Tegin ayıltmak, kımız vermek için başını kaldır­
mak istedi. Yarışı kazanan Alka'nın daima dalgın bakan
çakır gözleri şimdi eskisinden daha dalgın bakıyordu.
Alka'nın gözleri artık Tunga Tegin'i görmüyordu . Onbaşı
Alka yarışı kazandığını da bilmiyordu.
Onbaşı Alka Doğulular ün kazansın diye ölmüştü.

Yamtar'ın Tartışması

OGU Kağanı'nın elçileriyle elçilerin maiyetine çok
D konukseverlik gösteriliyordu. Her gün toya çağrılı­

yorlar, arada bir Tüng Yabgu Kağan şölen veriyordu.
Hatta bir şölenin sonunda Binbaşı İşbara Alp Batı binba­
şılarından Barınan Beğ'le and içerek kan kardeşi olmuştu.
Barınan Beğ, Tüng Yabgu Kağan'ın eniştesi olduğu için
Batıda sözü geçen, sayılan bir bahadırdı.
Batılıların konukseverliğinden en çok sevinen ve fay­
dalanan Onbaşı Yarntar'dı. i•Kırk gün böyle doyduktan
sonra güreş tutsaydım sırtım yere gelmezdi ama neyle­
yim ki güreşler erken yapıldı.» diye kendi kendine söyle­
niyordu. Burada en yakın arkadaşı ve andası Onbaşı San­
çar olduğu için ondarı hiç ayrılmıyor, toylarda onunla
yanyarıa oturuyor, tok gözlü olan Sa,nçar'ın payına düşe­
nin yarısını da kendisi yiyordu. Kımızın, ayrarıın, etin,
kurutun, yemişin sayısı yoktu. Doğrusu bu Batı Türkleri
bay kişilerdi.
*

... "'

Bir sabah Yamtar'la Sançar kendilerini konuklayan
Onbaşı Derse ile gezerlerken ulu bir ağacın altında bir
kalabalık gördüler. Ak sakallı iki koca, bozuk bir Türkçe
ile çevrelerinde toplanmış olanlara bir şeyler anlatıyor-

Bozkurtların Ölümü

•

207

tardı. Yamtar, Derse'nin yüzüne baktı. Bozuk bir dille
konuşan bu garip kılıklı adamlardan bir şey anlayama­
mıştı. Onbaşı Derse:
- Bunlar Rum ülkesinden gelmiş papazlardır, dedi.
Ne Yarntar, ne de Sançar bir şey anlayamamışlardı:
- Rum ülkesi mi ? Şimdiyedek böyle bir ülke duyma­
mıştım.
- Rum ülkesi batıda büyük bir ülkedir. Çevresinde
büyük denizler varmış. Bizans diye bir şehirleri varmış ki
içindeki kişilerin sayısını kimse bilmezmiş.
- Papaz ne demek?
- Papaz onların saygı gören kişilerine derler. Bizim
kamlar gibidir. Kendi Tanrılarının buyruğunu bildirir.
Onbaşı Yamtar çok ilgilenmişti. Papazlara yaklaştılar.
Onlar, çevrelerindeki Türklere Tanrı'dan, İsa Yalavaç'­
tan53, Meryem'den bahsediyorlardı. Yamtar bir müddet
dinledikten sonra merakı büsbütün artmış olduğu halde
papazların birine sordu:
- Bana bak koca! Yalavaç deyip duruyorsun. Yalavacın
ne demek olduğunu bana söylesene...
- Yalavaç, Taz:ırı'nın elçisidir.
Yamtar'ın şaşkınlıktan gözleri açıldı:
- Ne? Tanrı'nın elçisi mi? Tanrı, ka&an mı ki elçisi ol­
sun?
- Tanrı bütün yerlerin, göklerin, insanların, hayvanla­
rın kağanıdır!
Yamtar biraz daha şaşırdı:
- Bizim Tanrımızın elçi gönderdiğini hiç işitmemiştim, dedi. Sançar'a dönerek sordu:
- Sen işittin mi?
- Hayır!
Rum papazı ağır ve yavaş bir sesle cevap verdi:

53 Yalavaç: Peygamber.

208

•

Bozkurtların Ö lümü

- Sizin Tanrı'nız, bizim Tanrı'mız diye ayrı ayrı Tanrı­
lar yoktur. Tanrı birdir. O da bütün insanların Tanrı'sı­
dır.
Yamtar büsbütün şaşırarak sordu:
- Tanrı bir midir? Bizim Tanrı'mızla Çinlilerin Tan­
rı' sı bir midir?
Papaz gülümseyerek, «Evetıı cevabını verdi. Yamtar'ın
aklı bu işlere bir türlü yatmıyordu.
- Öyle ise biz Çinlilerle savaşırken bu Tanrı hangimize
yardım eder?
- Tanrı savaşanlara yardım etmez. Çünkü bütün in­
sanlar kardeştir. Kardeşini öldürenleri Tanrı sevmez.
- Ne dedin? İt sürüsü kadar ÇinJilerin hepsi benim
kardeşim mi? Ulan sen delirdin mi? Bu kadar kardeşi
hangi ana doğurabilir?
- İnsanlar kardeştir. İsa öyle söylüyor.
- İsa da kim oluyor?
- Tanrı'nın elçisi ve oğlu!
Yamtar az kalsın yere yuvarlanacaktı. Bir müddet söy­
leyecek söz bulamayarak yanağını kaşıdı. Sonra papaza
sordu:
- Bu İsa, senin yalavaç dediğin adam mı?
- Evet!
- Tanrı'nın oğlu olduğuna göre çok ulu kişi olsa gerek.
- Elbette .
- Boyu elli kulaç var mıydı?
- Hayır! İsa Yalavaç da senin, benim gibi bir kişiydi.
Yamtar, papaza keskin keskin baktı. Bu sakallı koca
doğru mu söylüyordu? Bunu bir türlü anlayamıyordu.
Yeniden sordu:
- Tanrı hangi katunla evlendi de bu İsa Yalavaç doğ­
du?
- Tanrı hiçbir katunla evlenmedi. Tanrı evlenmez.

Bozkurtların Ölümü

•

209

Artık Yamtar'ın canı sıkılmıştı. Bu bön koca neler
söylüyordu? Bağırarak sordu:
- Bana bak koca! Benimle doğru konuş. Tanrı evlenmediyse bu Yalavaç anasız mı doğdu?
- Hayır anası vardı. Onu Meryem doğurdu.
- Bu Meryem, Tanrı'nın katunu değil miydi?
- Değildi.
- Ama İsa'yı doğurdu, değil mi?
- Doğurdu.
- İsa da Tanrı'nın oğlu...
- Evet!
Yamtar yüzünü göğe kaldırıp söylenmeye başladı:
- İsa Tann'nın oğlu. İsa'yı Meryem doğurdu. Ama
Meryem, Tanrı'nın katunu değil. Tanrı, İsa'nın babası .. .
İsa'nın anası, babası var. Babası Tanrı ... Anası Meryem ..
Ama Meryem, Tanrı'nın katunu değil ... İsa ...
Onbaşı Yamtar sözlerini bitiremedi. Gık demeden bu
tartışmayı dinleyen Onbaşı Sançar bu mantıksızlıkla
sinirleri bozularak meşhur kahkahasını savurmuştu. Pa­
pazla çevrelerindeki Türklerin gözleri birden Sançar'a
çevrildi. O, her zaman yaptığı gibi böğürlerini tutarak,
gözlerinden yaşlar akarak katılıyor, kahkahaları arasında
da kesik kesik şöyle bağırıyordu:
- Tanrı ile Meryem evlenmeden bu yalavaç nasıl doğar
be? Her halde bu bunağın Tanrı'sı Meryem'in otağına
gizlice girdi de Kara Kağan duymasın diye bizden saklı­
yor. Yoksa onun sonucu da Kara Budağ'ın sonucuna ben­
zerdi ...
Yamtar, bu gürleyen kahkahalar arasında yine yere
düşmüş olan Sançar'ı, Onbaşı Derse'nin yardımıyla bir
ata bindirip bağlamaya çalışırken bağırdı:
- Bana bak, koca papaz! Türk Tanrısı, Türk yasasına
aykırı iş yapmaz. Sizin Tanrı'nız Ötüken'e gelirse işi yamandır.
.

�

Ötüken Yolunda
V ARA KAGAN'ın elçileri Batı Elinde iki ay kaldıktan

1'.sonra Ötüken'e dönüyorlardı. Tunga Tegin, Batı Ka­
ğanıyla üç defa gizli görüşme yapmış, kendi kağanına
götürmek üzere bit de bitig almıştı. Batı Elinde çok bü­
yük konukseverlik görmüşler, Batı Türkleriyle kaynaş­
mışlardı. Gerek kağan, gerek katun, gerekse beğler hem
Kara Kağan'Ia İçing Katun'a, hem de kendilerine çok bü­
yük hediyeler vermişlerdi. Batıdan Ötüken'e, birçok atla­
ra yüklenmiş değerli hediyeler götürüyorlardı. Fakat
Onbaşı Alka'yı, dalgın bakışlı Uygur Alka'yı orada bırak­
mışlardı.
Kılıçta, güreşte yüzlerini ak eden Yüzbaşı Bögü Alp'ın
değeri aralarında artmıştı. Tunga Tegin de yarışı kazanan
Onbaşı Yağmur'a iyi koşumlu güzel bir at bağışlamıştı.
At uşağı Yumru, yine yanyana gittiği Gümüş'e at çatla­
mamış olsaydı Bögü Alp'ın mutlaka yarışı da kazanacak
olduğunu söylüyor, Gümüş ise Alka ile Yağmur'a yetiş­
mesine imkan olmadığını, ancak üçüncü gelebileceğini
ileri sürüyordu.
Aylı bir gecede, konaklamış olduk.lan su başında din­
leniyorlardı. Tunga Tegin, İşbara Alp ve Bögü Alp otlara
bağdaş kurmuşlar, konuşuyorlardı. Konu Ötüken'le Batı

Bozkurtların Ölümü

•

211

Elinin ölçüştürülmesi, iki Türk kağanlığının birleşmesi
ve Ötüken'in bu yıllarda çekmekte olduğu sıkıntı ve yok­
sulluktu. Söz döne dolaşa kendi evlerine geldi. Sonra bir
aralık, Tunga Tegin'in bir sorusu üzerine İşbara Alp ken­
di onbaşılarını anlatmaya koyuldu. Onların erdemlerini54
birer birer saydıktan sonra:
- Ben Onbaşı Pars'ı ötekilerden üstün görürüm. Uslu
erdir, iyi düşünür, dedi.
Tunga Tegin'le Bögü Alp aynı zamanda:
- Onbaşı Pars mı? djye sordular.
Onbaşı Pars adı Tunga Tegin'i de, Bögü Alp'ı da çok
ilgilendirmişti. Tunga Tegin, Şen-king'le vuruşan Pars'ın
adını işitmişti. Bögü Alp ise, Kıraç Ata'nın yanından dö­
nerken gördüğü dört atlıyı ve onların arasındaki Onbaşı
Pars'ı hatırlamıştı. Tulu Han'ın yanından gelen bu dört
kişiden birinin Çinli olduğu yüzbaşının aklına gelince,
yeniden içini bir kurdun kemirmekte olduğunu duydu.
Beyninden yıldırım hızıyla düşünceler geçiyordu. Şu işi
Tunga Tegin'le İşbara Alp'a açmalı mı, açmamalı mı?
Buna karar veremiyordu. Açmanın doğru olacağını bildiği
halde içinden gelen bir ses ona açmamasını buyuruyor,
bundan da Bögü Alp bunlanıyordu:
- Binbaşı! Bu Onbaşı Pars'a güvenin çok mudur? diye
sordu.
İşbara Alp böyle bir soru ile karşılaşacağını hiç dü­
şünmemişti:
- Güvenim çoktur. Ötüken'e dönünceye kadar evimi
Onbaşı Pars'a ısmarladım, diye cevap verdi.
Arada bir sessizlik oldu. Sonra İşbara Alp birdenbire
aklına bir şey gelmiş gibi sordu:
- Onbaşı Pars'ı tanır mısın?
·

54

Erdem: Fazilet.

212

•

Bozkurtların Ölümü

- Bir defa uzaktan gördüm.
Bögü Alp düşünüyordu. Acaba Tulu Han, Kara Kağan­
'a karşı bir isyan mı hazırlıyordu? Onbaşı Pars, İşbara
Alp'ın buyruğunda olduğuna göre acaba İşbara Alp da bu
işin içinde mi idi? Tulu Han böylece tuğ kaldırırsa acaba
iyi mi olurdu, kötü mü? Şu Çinli İçing Katun'la Şen-king,
Kara Kağan'ı yanlış yola doğru yürüttükleri için acaba
Tulu Han tarafını tutmak Ötüken için yerinde olmaz
mıydı?
Sonra birdenbire Kıraç Ata'nın sözlerini hatırladı. Kı­
raç Ata ((Kara Kağan'ı tasa öldürecek.» demişti. Bögü Alp
başını göğe kaldırdı. Kıraç Ata'yı yeniden görüyor gibiydi.
1 300 yıl sonra dirileceksiniz demişti. Adınız dünya ba­
tıncaya kadar unutulmayacak demişti. Bir ırmağın kıyı­
sında dövüşeceksiniz demişti. Büyük günler yaklaşıyor
demişti. Bu son sözler aklına gelince yüzbaşı heyecanla­
nır gibi oldu. Sonra birdenbire ötekilere:
- Kıraç Ata adim işittiniz mi? diye sordu.
Bu soruya Tunga Tegin evet, İşbara Alp hayır, diye
cevap verdiler.
Sonra, pek uzun bir susma oldu� Üç elçi, birbirinden
başka şeyler düşünüyorlardı. Üçünün de düşündüğü şey­
ler kötü şeylerdi. Ayn yollardan aynı sonuca varıyorlardı.
Üçünün de bilmediği tek şey şuydu: Hepsi bu kara dü­
şüncelerde kendisini yalnız sanıyor, arkadaşlarının da
beyninden korkunç şeyler geçtiğini bilmiyordu. Susuyor­
lardı. Güzel aya, parlak yıldızlara hiç bakmıyorlardı. İleri­
ye dalmış olan gözlerinin de bir şey gördüğü yoktu. Yal­
nız düşünüyorlardı. Nöbetçi olan onbaşı ve erlerden baş­
kaları ise otlara uzanmışlar, uyuyorlardı. Yanyana uzan­
mış olan Yumru ile Gümüş, Batı Kağanı önünde yapılan
oyunlar için uzun uzun konuşmuşlar, yorularak dalmış­
lardı. Bir aralık Yumru gözlerini açarak Gümüş'e döndü:

Bozkurtların Ölümü

•

213

At çatlarnasaydı Yüzbaşı Bögü Alp birinci gelecekti,
dedi.
Gümüş, hafif uykusu arasında bu sözleri duymuştu.
Gözlerini açmadan cevap verdi:
- Hayır! Atı çatlamasaydı Yağmur'la Alka'dan sonra
üçüncü gelirdi.
-

Alınıla

•• TÜKEN'in en güzel kızı olan Almıla birçok gönülleri
O kendisine bağlamıştı. Hele Onbaşı Pars'la birlikte
Çinlilerle çarpışarak bir Çinliyi öldürdüğü duyulalı andan
beri ünü artmış, gönüllüleri çoğalmıştı, Artık tümenbaşı
olan Şen-king de gönlünü ona kaptıranlar arasında idi.
İçing Katun'a dayanarak Ötüken'de borusunu öttüren bu
Çinli'yi Türklerden kimse sevmediği halde kağan, anla­
şılmaz bir direnme ile onu tutmakta devam ediyordu.
Şen-king, Almıla ile evlenmeyi aklına koymuştu. İşbara
Alp'ın Ötüken'de çok sevildiğini, hatta uzaktan kağan
ailesine mensup olduğunu öğrenmiş, Almıla'ya duyduğu
sevgi artmıştı. Fakat Ötüken'deki işler Çin'de olduğu gibi
yürümüyordu. Almıla soylu bir aileden olmasa bile onun­
la evlenmek için razı etmek gerekiyordu. Kaldı ki hem
Binbaşı İşbara Alp'ın kızı, hem de kolay erkek beğenme­
yecek olan yiğit bir kızdı. Şen-king'in yanında, Çin'den
getirdiği üç subaydan ancak bir tanesi kalmıştı. Şen-king
kendisini Türklere ısındırmak için yanına bir iki Türk
subayı almak istemiş ise de, başaramamıştı. Bütün bu
işler Almıla'nın gözüne girmek için yapılıyordu. Fakat
Almıla'nın gülmez yüzü Şen-king'e bakmıyor, yalnız On­
başı Pars'ı gördüğü zaman biraz gülümsüyordu. Şen-king

Bozkurtların Ölümü

•

215

gönlünü öyle bir kaptırmıştı ki neredeyse kendinden
geçecekti.
Sonunda bu işin kendisini bitireceğini anlayarak kız­
kardeşi İçing Katun'a başvurup yol göstermesini diledi.
İçing Katun her şeyden önce bu evlenmeden kendi aile­
sine bir fayda gelir mi, ailesi yine Çin'de kağanlık tahtına
çıkar mı diye düşündü. Şen-king, Almıla ile evlenirse
İşbara Alp'ın da yardımını elde edecekleri muhakkaktı.
İçing Katun, Türk göreneğince Şen-king'in üç gece üst­
üste Almıla'nın çadırına girerek onunla konuşmasını,
kendisiyle evlenmeye kandırmasını öğütledi. Şen-king
böyle bir Türk göreneği olduğunu bilmiyordu.
- Çadıra girersem bana bir şey demezler mi? diye sor­
du.
- Demezler. Zaten geç vakit gireceksin.
- Almıla beni istemiyor. Çadırına alır mı?
- Türk göreneği böyledir. Kız seni istemese de birşey
demez. Sen tatlı dille kızın gönlünü kazanmaya çalışa­
caksın.
- Ya kazanamazsam?
- Üç gece üstüste gidip kazanmaya uğraşırsın. Kazanamazsan artık dördüncü gece gidemezsin.
- Bu Türkler çok tuhaf!
- Şunu da sakın unutma: Geceleyin karanlıkta kızla
çok ciddi olacaksın. Sakın albıza uyup taşkınlık etmeye
kalkma, öldürürler.
Şen-king'in benzi attı. Türklerin işine bir türlü akıl
erdiremiyordu.
Böyle olduğu halde o gece korkarak, yüreği çarparak
Almıla'nın çadırına girdi. Anası ve kız kardeşleriyle bir­
likte Almıla'nın yattığı çadıra girmek Şen-king'in sinirle­
rini bozmuştu. Karanlıkta Almıla'nın nerede olduğunu
göremiyor, zangır zangır tiuiyordu. Gözleri karanlığa
alıştıktan sonra Almıla'yı seçti. Kalın bir keçenin üzerin-

216

•

Bozkurtların Ölümü

de yatıyordu. Baş ucunda bir bıçak vardı. Bu bıçak Şen­
king'in subayını öldüren bıçaktı. Onu görünce Şen­
king'in bacakları titremeye başladı. Dikkatle Almıla'nın
yüzüne bakınca da uyanmış olup kendisini süzmekte ol­
duğunu gördü. Yavaşça «Almılal) diyebildi. Almıla yerin­
den kalkmadan <cNe istiyorsun?» diye sordu. Şen-king
heyecanla Almıla'nın yanına diz çökmüştü. Gözleri ka­
ranlığa büsbütün alışmış olduğu için onun ışıl ışıl gözle­
rini görüyor, ne diyeceğini şaşırıyordu. Çadırdakilerin
hepsi uyanıp durumu gördükten sonra yeniden gözlerini
kapamışlardı. Şen-king tan atıncaya kadar Almıla'ya yal­
vardı. Fakat kız yumuşamak bilmiyordu. Kendisi için bir
tehlike olmadığını gördükten sonra Şen-king'e biraz gü­
ven gelmiş olduğu halde Almıla'nın gözleri kendisine
baktıkça şaşırıyor, yeniden titremeye başlıyordu. İçing
Katun, güzel sözler söyleyerek kızın · gönlünü almasını
öğütlemişti. Halbuki o ne söyleyeceğini bilmiyor, yalnız
yalvarıyor, yalvarıyor, sonra ağlıyor, fakat yanındaki kız
bir dünya güzeli olduğu için Şen-king bundan da büyük
bir bahtiyarlık duyuyordu.
Almıla hep yatıyordu. Çin beği yalvardıkça ccSende
gönlüm yok.)) diye kestirip atıyor, «Seni almak için ne
yapayım?» diye sordukça ccBoşuna uğraşma! » diye cevap
veriyordu. Şen-king'in gönlü umutsuzlukla dolmuştu.
Almıla'nın kendisinden tiksindiğini anlamıştı. Katun'un
kardeşi, bir Çin tegini ve Türk ordusunda tümenbaşı
'
olduğu halde bu kız kendisini istemiyordu. Fakat, Türk
göreneğine uyarak onu çadırından kovmuyor, onunla ko­
nuşuyordu.
Sabah oluyordu. Ortalık ağarmaya başlamıştı. Şimdi
Almıla'yı daha iyi görebiliyordu. Hey Ulu Tanrı! Bu ne
güzellik, ne göz kamaştırıcı yakışıklılıktı! İnsan onun
gözlerine bakamıyor, yanında bulunmaktan heyecana dü­
şerek titriyordu! Şen-king ona baktıkça eriyeceğini sanı-

Bozkurtların Ölümü • 217

yordu. Beynine gelen bir şüpheyi açığa vurmaktan kendi­
ni alıkoyamadı:
- Yoksa başka birinde gönlün mü var?
Almıla bu soruya cevap vermeyerek sert sert baktı.Çin
beğinin yüreği titremişti. Kendisini toplayarak ilave etti:
- Söyle de her kimse onun hakkından geleyim!
Şen-king bu sözleri ta gönlünden duyarak, içinden
gelerek söylüyordu. Almıla yine başını çevirerek baktı.
Fakat bu sefer keskin değil, gülümseyerek bakıyordu. Bu
gülümseyiş Şen-king'i bitirdi. Ağlamaklı oldu. Ne söyle­
yeceğini şaşırdı. Almıla'nın gülümseyişi geçmişti. Fakat
gözlerinin içinde hala bir gülümseme var gibiydi. Yavaş­
ça:
-Tan yeri ağardı, dedi.
Şen-king anlamıştı. Bitkin bir halde çadırdan çıktı.
Bundan sonra üstüste iki gece daha Almıla'nın çadırına gitti. Fakat gönlünü edemedi. Büyük bir umutsuzluk
içinde İçing Katun'a giderek olanı biteni anlatıp ondan
yardım istedi. Şen-king, derin bir aşka tutulduğunu anlı­
yor, gözü Almıla'dan başka bir şey görmüyordu . Onun
uğrunda her şeye katlanabilecekti. Tümenbaşılıktan, gü­
nün birinde Çin Kağartı olmak hülyasından vazgeçecekti.
Ama Almıla'dan dünya yıkılsa vazgeçemeyeceğini İçing
Katun'a anlatıyordu. Katun ise bu işi başka brr bakımdan
görüyordu. Ona göre kendi kardeşinin, Almıla ile evlen­
mesi kurduğu planların gerçekleşmesine yardım edecek­
ti. Çünkü İşbara Alp ile akraba olacaklar, kağan soyun­
dan olan İşbara Alp'ın bahadırlığından, nüfuzundan fay­
dalanacaklardı.
İçing Katun kendi nüfuzunu kullanmaya karar verdi.
Bir gün bir ulak İşbara Alp'ın çadırına gelerek katunun
Almıla'yı kendi katına çağırdığını bildirdi. Almıla niçin
çağrıldığını aşağı yukarı anlamıştı. Katunun otağına gidip
yere diz vurduğu zaman İçing Katun onu gülerek karşıla-

218

•

Bozkurtların Ölümü

dı .. Fak.at isteğe girmeden önce birçok sorular sordu.
Aimıla'nm güzelliğini övdükten sonra birdenbire ciddile­
şerek kendisini kardeşi Şen-king'e almak istediğini söy­
ledi. Güzel Almıla hiç tereddütsüz: «Ben onu istemiyo·
rum.ıı diye cevap verdi. Bu sert cevap üzerine Katun biraz
duraksadı:
- Katunun kardeşi olan bir beğ, bir tümenbaşı reddo­
lunur mu? diye sordu.
Katun kendi mevkiinin ağırlığı ile Almıla'yı alt edece­
ğini sanıyordu. Halbuki o:
- Ben de İşbara Alp'ın kızıyım! diye cevap verdi...
İçing Katun'un kaşları çatıldı. Kardeşinin maiyetinde­
ki Çinli subaylardan birini öldüren bu kıza bir ders vermek gerekiyordu:
.
- Ben sana buyruk veriyorum. Şen-king'le evlenecek­
sin! dedi.
Almıla yere diz vurdu:
- Buyruk senindir. Ama benim de şartım var. Ben,
benden oğlak kapan, yarışta beni geçen erle evleneceğim.
Türk türesine göre bir kız böyle bir şart koşabilir.
İçing Katun öfke ile baktı. İşbara Alp'ın kızı kendisine
akıl öğretiyordu. Ortaya Türk türesini atmak.la kendisini
kıskıvrak bağladığını anlamıştı. Katun türeye aykırı söz
söyleyemez, buyruk veremezdi. Fakat ne de olsa katun­
luk gücü örselenmişti. Çuluk Kağan'ı ağulayıp öldüren,
Kara Kağan'ın üzerinde bu kadar sözü olan kendisine
karşı şu genç kızın kafa tutması onu öfkelendiriyordu.
Neylesin ki yapacak başka bir şey de yoktu:
- Peki ! At yarıştırıp oğlak kapışırsınız! diye sözü bitir­
di.
İçing Katun oğlak kapmacada Şen-king'in Türklerle
boy ölçüşemeyeceğini biliyordu. Bu oyunda bir erkeğin,
kendisini istemeyen kızın elinden oğlağı kapmasının çok
güç olduğunu da biliyordu. Çünkü kız istemediği erkeğin

Bozkurtların Ö lümü

•

219

yüzüne kırbaçla vurabilirdi. Almıla gibi güçlü ve bahadır
bir kızı bu yarışta, daha doğrusu vuruşta elde etmek her
ere nasip olur işlerden değildir. Karun bunu önlemek için
Ötüken'de korkunç bir söylenti yayıyordu: Almıla Şen·
king'le evlenecek, başka birisi oğlağı kaparsa katun tara·
fından öldürülecek diye... Bu söylentiyi en çok Çinliler
yayıyor, gizli gizli herkese fısıldıyor, Almıla'nın da Şen·
king'i istediğini söylüyorlardı. Almıla'da gönlü olanlar
herşeyi işitmişlerdi. Gözleri yılmak şöyle dursun, Şen­
king'in adını işitince kan beyinlerine sıçramıştı. Onbaşı
Pars, İşbara Alp'ın buyruğu ile onun otağına bakmaya
memur olduğundan olup biteni öğrenmiş, Şen·king'e
olan yağılığı artmıştı.
· Oğlak kapma günü Ötüken için sayılı bir gün olmuş­
tu. Almıla ile evlenmek isteyenler yüz kişiden çoktular.
Almıla'yı almak isteyenlerin çoğu yüzbaşı ve onbaşılardı.
İçlerinde en büyük rütbelisi tümenbaşı Şen-king'di. Fakat
o da bu kadar çok Türk atlısı arasında ne yapacağını şa­
şırmış, heyecandan benzi sararmıştı. Yalnız rütbesine ve
katunun kardeşi olmasına güveniyordu. Fakat İçing
Katun'un ortaya attığı korkunç söylentiye rağmen bunca
yiğidin Almıla'yı istemekten çekinmeyişi onun umutları­
nı kırmıştı.
Atlılar saf halinde alana dizildiler. Diziliş rütbe sırası­
na göre olduğundan Şen·king en başta bulunuyordu.
Yanında iki binbaşı vardı. Sonra yüzbaşılarla onbaşılar
geliyordu. Onbaşı Pars sonlara doğru idi. Şen-king'in atı
kağan ahırından çıkmış iyi bir at olduğu için Almıla'ya
çabuk yetişeceğini umuyordu. Fakat mesele oğlağı elin­
den almakta idi. Şen-king bu işe girişirken karşısındakini
bir kız olarak görüyor, kız deyince de aklına çelimsiz ve
nazik Çin kızları geliyordu. Türk kızlarının, hele Almıla
gibi boylu boslu, güçlü kuvvetli ve yılmaz bir kızın elin­
den bir oğlak kapmak, hele bunu Almıla istemediği halde

220

•

Bozkurtlann Ölümü

yapmak ... Bunları düşündükçe Şen·king'in içine baygınlık
geliyordu. Alanda çıt çıkırtıyordu. Şen·king'e öyle geli·
yordu ki bu sessizliği bozan şey yalnız kendi yüreğinin
çarpıntısıdır.
Biraz sonra güzel Almıla gözüktü. Kır bir ata binmiş,
kucağına kesilmiş bir oğlak almış olduğu halde alana
doğru at sürüyordu. Bütün bakışlar ona çevrildi. Bu ba­
kışlarda anlatılmaz, acaip bir sertlik, korkunç bir anlam
vardı. Almıla'yı sevenlerin bakışlarındaki bu sertlik ona
değil, onu haksızlıkla kendilerinden koparmak isteyen
değersiz Şen·king'e ve Şen·king'in ablasına, yani İçing
Katun'a karşı idi.
Almıla, atlıların önünden geçerek bir aşağı, bir yukarı
dolaşıyor, kendisini bekleyenlere dikkatle bakıyordu.
Şen-king'den başka herkes kendisini bırakmış, dünya
güzeline bakarken Çin beği dizginleri sıkı kavramış oldu·
ğu halde tetikte duruyordu. Almıla, atlıların önünden,
onlarla yirmi otuz adım aralığı olarak yeniden geçiyordu.
Onbaşı Pars'ın önünden geçerken gözlerinin içinden gü­
lümsemesi, bu gülümsemeyi görenlerin içini sızlatıp
yakmıştı. Onlar Onbaşı Pars'ın beğenildiğini, istendiğini
anlamışlardı. Fakat sonuna kadar çekişmekten caymaya­
caklardı...
Bu aralık kimsenin beklemediği bir şey oldu: Almıla
at sürerek dizinin başına geldiği zaman bir davul gümledi
ve tetikte duran Şen·king'in, Almıla'ya doğru hızla at koş­
turduğu görüldü. Davul vakitsiz gümlemişti. Almıla, atlı·
!arın önünden dokuz defa geçmeden ve kaçmaya başla·
madan önce davul vuramaz, atlılar onu kovalayamazlardı.
Almıla'nın Şen-king'e en yakın olduğu bir anda davulun
gümlemesinde bir düzenbazlık olduğu muhakkaktı. Ni­
tekim davula bakanlar, onun başında kağanın at uşakla­
rından bir Çinli'nin bulunduğunu görmüşler, bu işin

·

Bozkurtların Ölümü

•

221

içinde katun tarafından hazırlanmış bir kurnazlık oldu­
ğunu anlanuşlardı.
Almıla da şaşıranlar arasında idi. Fakat Şen-king'in
kendisine doğru hızla yaklaştığını görünce atını yüz geri
ettirip dörtnala kaçmaya başladı. Artık düzen, türe, yasa
kalmamıştı. Göz göre göre Almıla'yı Çinli'ye kaptıracak
değillerdi ya... Hepsi birden atlarını mahmuzlayarak fır­
ladılar. Koca alanı bir at takırtısıdır kapladı. Bütün atlılar
birden aynı hedefe doğru koştukları için biraz sonra sıkı­
şıp daraldılar. Bunun önüne geçmek için de bazıları öteki
atlıların dışından büyük bir kavis çizmeye başladılar.
Onbaşı Pars ise önündeki atlıları yararak doğru Almıla'ya
koşuyordu.
Almıla, kucağındaki oğlakla hızını alamamış olduğu
için önceleri çok hızlı gidemedi. En iyi ata binip herkes­
ten önce fırlamış olan Şen-king ise ona epey yaklaştı.
Almıla ile aralarında sekiz on adımlık bir açıklık kalmıştı.
Bu da yavaş yavaş kapanıyordu. Öteki atlılar ise yirmi
otuz adım geriden deli gibi geliyorlardı. Almıla ardına
baktı: Çinli beğ kendisine yaklaşırken ötekiler de ona
yaklaşıyorlardı. Gözleriyle arkasını bir süzdü: Onbaşı
Pars'ı görmüştü. Göz göze geldikleri zaman sanki ikisinin
gözlerinden birer gizli ışık çıktı ve bu ışıklar ok gibi gide­
rek ötekinin yüreğine yerleşti.
Almıla hiç telaş etmiyordu. Şen-king yetişmiş, sağ ge­
risinden kendisiyle aynı hizaya girmeye çalışıyordu. So­
nunda bu işi başardı. Şimdi sıra oğlağı kapmaya gelmişti.
Geridekilerin en önde olanları ise daha onlardan on beş
adım kadar uzakta idiler. Onbaşı Pars, gözlerini keskin
bakışlarla ikisine dikmiş, ha bire at koşturuyordu. Niha­
yet heyecanlı an geldi: Şen-king oğlağı kapmak için Almı­
la'nın atına doğru eğildi. Fakat eğilmesiyle geriye çekilip
kendi atına kapanması bir oldu. Almıla kırbacıyla onun
yüzüne sert bir vunış vurmuş, neye uğradığını bilmeyen

222

•

Bozkurtların Ölümü

Şen-king de can acısıyla atının yelesine kapanmıştı. Bu­
nunla Almıla'yı kaybetmiş oluyordu. Çünkü hiç idare
edemediği atı onu yarış alanından dışarı çıkarmış, mey­
danı öbürlerine bırakmıştı.
Binbaşı Ay Beğ'le Onbaşı Pars, Almıla'ya çok yakındı­

lar. Ay Beğ, Almıla ile Pars'ın arasında bulunuyor, Pars'ı
yanaştırmamaya çalışıyordu. Diğer bütün atlılar sağa,
sola geçerek Almıla'nın önüne çıkmağa uğraşıyorlardı.
Çok çevik olan Ay Beğ, Almıla'ya yaklaşarak oğlağa el
attı. Şimdi ikisi de yanyana koşuyorlar, oğlağı çekişiyor­
lardı. Ay Beğ, yavaş yavaş oğlağı alır gibi oluyordu. Fakat
Almıla bırakmadı. Kırbacıyla onun eline vurmaya başladı.
Birinci vuruşta oğlak Almıla'nın elinden kapılmaktan
kurtuldu. İlcinci vuruşta Ay Beğ'in eli kan içinde kalarak
baskısını gevşetti. Üçüncü, dördüncü vuruşlardan sonra
oğlağı bıraktı. Pars .bir iki adım geride ve y�ne Ay Beğ'in
solunda idi. Almıla çevresini çabuk bir bakışla süzdükten
sonra birdenbire atını şahlandırarak geri dönüp dörtnala
sürdü. Bütün atlılar da aynı şeyi yaptılar. Şimdi geldikleri
yere doğru bir koşu başlanuştı. Almıla'nın biraz sağ geri­
sinden Ay Beğ gidiyor, Pars da onu sağ gerisinden kova­
lıyordu. Almıla'nın solundakiler bi raz daha geride kal­
mışlardı. Bu yüzden Almıla atını sola doğru çark ettiri­
yordu. Onbaşı Pars artık öfkelenmeye başlamıştı. Kaşları
çatıktı. Çünkü tehlikeli kararını vermişti. Bunun için
emektar atına güveniyordu. Atını delice mahmuzlayarak
son hızını verdi ve Ay Beğ'in atına yaklaşırken onu bir­
denbire sıçrattı. Bu yaman bir sıçrayıştı. At inanılmaz bir
şekilde hoplayarak Ay Beğ'in üzerinden aştı ve Almıla'nın
yanına düşerek koşuya devam etti. Şimdi Almıla ile
yanyana gidiyorlardı. Pars oğlağa el attı. Almıla hiç kı­
mıldamıyor, yalnız atını daha çok hızlandırıyordu. Biraz
sonra oğlak Onbaşı Pars'ın kucağında idi. Koşuya başla-

Bozkurtların Ö lümü

•

223

dıkları yere kadar yanyana geldiler. Bütün atlılar artların­
da idi. Yalnız Şen-king ortadan kaybolmuştu.
Almıla ile bütün atlılar atlarından indiler. Pars, Al­
mıla'yı omuzundan tutarak kendisine doğru çekti . Yanak­
larından öperek:
- Nişanımız kutlu olsun, İşbara Alp'ın kızı! dedi.
Binbaşı Ay Beğ gülümsüyordu. Kanayan elini göstererek:
- Almıla! Beni elsiz bırakacaktın! dedi.
Şakacı bir yüzbaşı söze karıştı:
- Almıla'yı alamadığım için yerinsem bile, onun kam­
çısını yemediğim için sevinirim. Onbaşı Pars'ın çekeceği
var!
Sonra hepsi birden Almıla'nın, Onbaşı Pars'ın şerefine
haykırdılar, uğur ve kut dilediler.

içing Katun
V ATUN, yapılan hileye rağmen kardeşinin kazanama-

1'..d ığını işitince içerlemişti. Almıla'nın Pars'la evlen­
mesine mutlaka engel olmalıydı. Yoksa kurduğu planlar
suya düşecek, İşbara Alp gibi büyük bir kozu kaybede­
cekti. Yakında elçiler batıdan gelince İşbara Alp'ın tü­
menbaşı olacağını biliyordu. İşbara Alp gibi bir tümenba­
şının yardımından uzak kalmak ödenmez bir kayıp ola­
caktı. Bundan dolayı İçing Katun her çareye başvurarak
Almıla'yı kendi kardeşine almanın yollarını bulmak isti­
yordu. Kağanın at uşağı olup kendisine çaşıtlık eden Çin­
liler, Onbaşı Pars'la Almıla'yı takip ediyorlar, gittikleri
yeri, yaptıkları işi günü gününe İçing Katun'a bildiriyor­
lardı.
Bir gün katun at uşaklarına buyruk vererek bir gezin­
tiye çıkacağını bildirdi. Kendisine çok süslü ve güzel bir
at hazırlandı. Yanında bir binbaşı ile yedi sekiz çeri oldu­
ğu halde gezmeye çıktı. Kimse nereye gideceğini bilmi­
yordu. Katun ağır ağır at sürüyor, ardından gelen binba­
şıyı arasıra yanına çığararak bir şey1er konuşuyordu. Bu­
gün Katun'un dudaklarında albızca bir gülümseme vardı.
Kafasından neler geçtiğini kimse bilmiyordu. Böylece
gide · gide bir ağaçlığa vardılar ve birdenbire Almıla ile

Bozkurtların Ölümü

•

225

Pars'ın karşısında bulundular. İki nişanlı atlarını bırak­
mışlar, konuşuyorlardı. Katunu görünce yere diz vurarak
selamladılar. Katun doğrudan doğruya Pars'a söz söyledi:
- Onbaşı Pars sen misin?
- Evet katun!
- Almıla ile evlenecek misin?
- Evet katunl
- Almıla'dan vazgeçmek için benden ne dilersin?
Onbaşı Pars'ın kaşları çatıldı. Gözleri yalazlandı. Sesi
toklaştı:
- Katun! Bana Çin kağanlığını versen yine Almıla'dan
vazgeçmem!
Öfkelenmek sırası İçing Katun'a gelmişti:.
- Onbaşı! Katunun buyruğuna karşı mı geliyorsun?
Ben sana buyruk veriyorum: Almıla'yı bırakacaksın!
- Hayır katun! Almıla'yı bırakmayacağım!
- Buyruğuma karşı mı geliyorsun?
- Evet!
İçing Katun'un istediği olmuştu. Binbaşıya dönerek:
- Bunu tutun! diye son buyruğunu verdi.
Binbaşıdan Pars'ın yakalanması için buyruk alan çeri­
ler atlarından inerek onu tutmak için üstüne yürürlerken
onbaşı kılıcını çekerek:
- Davranmayın! diye haykırdı.
Erler kılıç çekmek için bir an duraksarlarken Almıla
bir sıçrayışta atına atladı. Kamçısını şaklatarak, sahipleri
inmiş olan atların üzerine saldırarak onları kırbaçlamaya,
kovalamaya başladı. Pars durumu kavramıştı. O da bü­
yük bir çeviklikle atına sıçrayarak yaya kalmış olan çerile­
re daldı. Bir iki kılıç vuruşuyla onları dağıttı . .Birkaçını
yaraladı. O zaman binbaşı, Pars'la vuruşmanın kendisine
düştüğünü görerek Pars'a doğru at sürdü. At üstünde
çarpışmaya başladılar. Almıla, erlerin atlarını sürüp da­
ğıttıktan sonra yeniden dövüş yerine gelmişti. Yaya erle-

226

•

Bozkurtların Ölümü

rin üzerine at sürüyor, onların Pars'a saldırmalarına en­
gel oluyordu. İçing Katun, gözünün önünde yapılan,
fakat hiç de kendi isteğince olmayan bu vuruşmayı öfke,
kin ve korku ile seyrediyordu. Ah şu karganmış55 Almıla!
Bu işe o karışmasaydı şimdiye kadar Pars yakalanmış
olacaktı. Katun, bu çok güzel, çok becerikli kahraman
kıza karşı içinden hem öfke, hem kıskançlık duyuyor, bu
iki aykırı duygu onu adamakıllı üzüyordu.
Pars da, binbaşı da yaralanmışti. Katun, durumun kö­
tü olduğunu görünce vuruşu durdurması için binbaşıya
buyruk verdi. Ayrıldılar. Pars soluyor ve katuna sert sert
bakıyordu. Katun:
- Katunun buyruğuna baş eğmemenin sonucunu gö­
receksin! diye haykırdı.
Pars gülümsedi:
- Bütün sonuçlar yağız yere girmektir. Ha bir gün ön­
ce, ha bir gün sonra...
Katun bir işaretle binbaşıyı ardına takarak, dönerken
yaya kalan erler ıslıklarla atlarını çağırmaya başladılar.
Pars da Almıla'yı yanma alarak yola koyuldu.
*
* *

Bu haber Ötüken'e yayılmadan önce Batı Kağanı'na
giden elçilerin döndüğü haberi yayılmış, gün batımına
doğru da elçiler dönmüşlerdi. Almıla, bugün olup biten­
leri babasına anlatmış, İşbara Alp da Onbaşı Pars'ı çağıra­
rak bir şeyler konuşmuştu. Elçilerin gelmesinden doğan
hareket esnasında, ortalık kararırken kağan, Onbaşı Pars­
'ın yakalanması için buyruk verdiği zaman yasavullar onu
bulamamışlardı. Çünkü Pars'la Almıla yanlarına iyi pu-

55 Karganmış: Mel'un.

Bozkurtların Ö lümü

•

227

satlarla iki yedek at almış oldukları halde Batı Kağanı'nın
ülkesine, İşbara Alp'ın andası Binbaşı Barınan Bey'in­
yanına kaçıyorlardı.
Pars'ın kaçışı, Yüzbaşı Bögü Alp'ın kafasındaki dü­
ğümün biraz daha sıklaşmasına sebep olmuştu. Çünkü
Ötüken'e geldiklerinin ertesi günü, Bögü Alp, Binbaşı
İşbara Alp'ın çadırına gelerek Almıla'yı istediği zaman,
Onbaşı Pars'la nişanlandığı cevabını almış, Onbaşı Pars­
'ın adını işitince Kıraç Ata'dan dönerken gördüğü Onbaşı
Pars aklına gelmişti. Birdenbire bütün eski şüpheleri ye­
niden canlanınca binbaşıya sordu:
- Onbaşı Pars nerede? Kendisini hemen göremez mi­
yim?
- Onbaşı Pars Almıla ile birlikte kaçtı.
Bögü Alp aylardan beri Almıla'yı düşünüyordu. Batı­
Kağanı'nın önünde yapılan oyunlardan sonra İşbara
Alp'ın kendisine kızını vereceğini, Almıla'nın da reddet­
meyeceğini umuyordu. Fakat şimdi? Bütün umutları bir
anda kırılmış, üstelik şu Onbaşı Pars'ı da iyice göreme­
mişti. Bögü Alp kendinde şimdiye kadar duymadığı bir
yorgunluk duydu. Sonra İşbara Alp'la bir şeyler konuşa­
rak çadırdan çıktı.
*

• •

Birkaç gün sonra Yüzbaşı Bögü Alp, İşbara Alp'ın
ikinci kızı Gün Yaruk'la evlenmişti ...

Bozkır yasası

üz gelmişti. Ötüken'de serin, hatta sert rüzgarlar
G esiyordu. Dört andalar, yani Yamtar, Sançar, Süle­
miş ve Gök Börü, Onbaşı Sülemiş'in çadırında toplanmış­
lar, kımız içiyorlardı. Artık aralarında bulunmayan arka­
daşlarını; selde boğulan Onbaşı Buğra'yı, idam olunan
Onbaşı Kara Buda.k'ı, Çin şeddinde ölen Onbaşı Arık
Buka'yı kaçan Onbaşı Pars'ı anıyorlardı. Hele Pars'ın ek­
sikliği kendini çok belli ediyordu. Nereye gittiğini kesin
olarak bilmiyorlardı. Yamtar, Binbaşı İşbara Alp, Batıda
Binbaşı Barınan Beğ'le anda olduğu için oraya gitmiş
olacağını mümkün görüyordu.
Sülemiş:
- Pars'ın Almıla ile kaçışı korkarım bizim binbaşının
tümenbaşı olmasına engel olmasın, dedi.
Onbaşı Gök Börü her zamanki öfkeli durumu ile:
- Olabilir. Dizginler İçing Katun'un elinde! diye cevap
verdi.
Onbaşı Yamtar, bu kış da Ötüken'de kıtlık olur mu di­
ye düşünüyordu. Hem de bu yıl Ötüken'de, güreş tutup
yenilerek tavşanını Yamtar'a verecek bir Çalık da yoktu.
Batı Elinde yediği bol ve tatlı yemeklerin hayali zavallı
Yamtar'ı daha şimdiden perişan ediyordu. Sançar ise
adeti olduğu üzere asık yüzle oturuyor, söze karışmıyor;

Bozkurtlann ÖIUmU

•

229

pek az kımız içiyordu. Bu arada bir atın ayak sesleri işi­
tildi. Sülemiş kim olduğunu anlamak için dışarı fırladı.
Biraz sonra Onbaşı Burguçan'Ia birlikte içeri girdi. Bur­
guçan gülümsüyordu:
- Size sevineceğiniz bir haber getirdim. Bilin bakalım
nedir? dedi.
Sülemiş atıldı:
- Çin'e akın mı var?
- Değil.
Yamtar sordu:
- Çin kağanından yiyecek hediye mi geldi?
- Değil.
Gök Börü söze karıştı:
- Yoksa İçing Katun mu öldü?
- Bilemedin ...
Sançar yine susuyordu. Yamtar ona döndü:
- Sançar! Biz bilemedik. Sen bil bakalım! dedi.
Sançar ters ters cevap verdi:
- Bana ne be!
Burguçan merakl arını giderdi:
- İşbara Alp tümenbaşı oldu. Bundan sonra kendisine
İşbara Han denecek.
Bu söz üzerine Sançar'dan başka hepsinin yüzleri gü­
lümserken Burguçan devam etti:
- Yüzbaşı Bögü Alp binbaşı oldu. Onbaşı Yağmur da
yüzbaşı oldu.
Yamtar bir çamçak kımızı daha bir dikişte içtikten
sonra düşüncesini söyledi:
- Hepsi yerinde. Üçü de bunu hak etmişlerdi. Yalnız
eksik bir şey kalıyor.
- Eksik kalan nedir?
- Ben de bir tok onbaşı olmak isterdim.
- Tokluk rütbe değil ki kağan sana versin!

230

•

Bozkurtların Ö lümü

- Kağan bana tokluk vermezse bir sürü <ctokluıı56 da
veremez mi? Bu kış açlıktan kurtulurdum.
Bu haber gerçekten hoşlarına gitmişti. Kımızlar boyu­
na içiliyordu. Burguçan bir çamça.ktan artık içmemiş,
onların yanından çıkarak atına atladığı gibi kuzeye doğru
sürmüştü. Bu sürüş sebepsiz değildi. İki yıldır gönül
çektiği bir kızı almaya gidiyordu.
Onbaşı Burguçan atını dörtnala sürdü. Sonra tırısladı.
Varacağı yere gece olurken erişecekti.
Yolun yarısında mola vermek için ilerde gözüken
ağaçlığı elverişli bulup oraya doğru at sürerken ağaçlığın
boş olmadığını, orada gördüğü atlardan anladı. Genç bir
kadınla bir erkek atlardan inmiş, galiba dinleniyorlardı.
Epey uzakta da yine yerde birkaç kişi daha gözüküyordu.
Burguçan yanlarına varınca erkek güvensiz gözlerle ona
baktı. Bu gelişten hoşlanmadığı anlaşılıyordu. Burguçan
atından inerken yabancı dik bir sesle sordu:
- Kimsin? Burada işin ne?
- Bana Burguçan derler. Sen kimsin?
- Onbaşı Pars!
Burguçan sözü kısa kesip dinlenmek üzere yere
uzanmak istiyordu. Fakat beriki, işi uzatıyordu:
- Buraya neye geldin?
- Kız almaya...
- Adama kolay kolay kız vermezler.
Burguçan gülümsedi:
- Ben almasını bilirim.
Bunun üzerine Onbaşı Pars birdenbire kükredi:
- Çaşıtsın değil mi? Nice gündür ardımda olduğunu
bilmiyor değilim. Onbaşı Pars'ı kovalamanın ne demek
olduğunu sana göstereceğim. Çabuk davran, yoksa gebe­
rirsin!
'6

Toklu: Bir yaşını geçmiş kuzu.

Bozkurtların Ölümü

•

231

Pars yıldırım hızıyla kılıç çekti, Burguçan da öyle yap­
Kılıçlar birbirine değdi. Genç kadın kıyıya çekilmiş,
vuruşu seyrediyordu.
Bu sonsuz bozkırda şimdi bir ölüm-dirim savaşı olu­
yordu. Bozkırın değişmez yasasına göre iki er burada bir
ülkü, bir düşünce, bir eğlence yahut bir hiç için savaşıp
vuruşacaklar, sonunda biri, belki her ikisi bir daha kalk­
mamak üzere düşecek, doymaz bozkır düşenin gövdesini
yiyecek yaparak yaşayışına devam edecekti.
Kılıçlar birbirine çarptıkça şimşek çakıyor, vuruşçular
saldırış yaparken savaş uranı57 bağırıyor, genç kadın dö­
vüşenlere korku ile bakıyordu. Burguçan, karşısındakinin
bir saldırışını önledikten sonra sen bir kılıç savurdu.
Kılıç bu sefer yerini bulmuş, Pars'ın sağ şakağından çene­
sine kadar derin bir yara çizmişti. Kanlar giyimine akıyor,
fakat o hiç aldırış etmeden dövüşe daha büyük bir hızla
devam ediyordu. Burguçan dövüşe yorgun argın başladığı
için kesilmeye, solumaya başlamıştı. Pars'ın bir vuruşu
göğsünü delip kanlar sızmaya başladıktan sonra daha çok
yoruldu. Bir aralık ayrılıp soluk aldılar. Sonra yeniden
birbirlerine saldırarak vuruşmaya devam ettiler. Geniş
alanda sere serpe çarpışıyorlar, ileri geri sıçrıyorlardı. Vu­
ruşun en sert anında Burguçan'ın elinden kılıcının düştü­
ğü, kendisinin de bir adım geriye hoplayarak bıçağa el
attığı görüldü. Bıçak sert bir çekişle kınından sıyrıldı ve
üç adım Herdeki Pars'a fırladı. Pars bıçağı göğsüne yiye­
rek diz üstü çökmüştü. Fakat büyük bir yiğitlikle sol elini
bıçağın sapına getirdi. Kavrayıp çıkardıktan sonra Burgu­
çan'a fırlattı. Omuzuna saplanmış olan bıçağın acısıyla
sendeleyen Burguçan'ın üzerine saldırarak kılıçla yaman
bir dünüş yaptı. Onbaşı Burguçan kütük gibi bir yıkılışla
toprağa serildi. İki eliyle göğsünü tutarak inledi.
tı.

57 Uran: Parola.

232

•

Bozkurtların Ölümü

Onbaşı Pars ayakta güç duruyor, sendeliyordu. Kanlı
kılıcını kınına güçlükle soktuktan sonra atına doğru yü­
rüdü. Ses çıkarmadan dövüşü seyretmiş olan genç kadını
saygı ile ata bindirdikten sonra kendisi de atına atladı.
Kan içinde olduğu halde ilerde gözüken adamlara doğru
yol aldı. Bir zaman sonra hepsi birden ufukta kayboldu­
lar.

Akşam oluyordu. Bir atlı, Burguçan'ın yattığı yere
doğru geliyordu. Uzaktan keskin gözlerle bakarak bir
atın binicisiz durduğunu, biraz yaklaşınca yerde birisinin
yattığını görmüştü. Ozaman dörtnala ilerlemiş, Burgu­
çan'ın yanında yere atlamıştı. Bu gelen atlı, Binbaşı Bögü
Alp'tı. Baygın yatan yaralıya bakınca Onbaşı Burguçan'ı
tanıdı. Yaralının başını eliyle tutup kaldırarak seslendi:
- Onbaşı! Onbaşı! Ne oldun?
Burguçan inleyerek gözlerini açtı. Bögü Alp'ı tanımıştı:
- Bozkırın yasasına uydum. Tann'ya gidiyorum binbaşı!
- Burada ne işin vardı?
- Sevdiğim kıza gidiyordum.
- Neden vuruştun?
- Bilmiyorum.
Bögü Alp'ın kaşları çatıldı. Burguçan galiba sayıklıyordu. Yeniden sordu:
- Seni kim yaraladı?
- Onbaşı Pars.
- Ne? Onbaşı Pars mı?
- Evet!
- Yanında güzel bir kız var mıydı?
- Evet!
- Şu onbaşıyı bana tarif edebilir misin?

Bozkurtlaren Ö lümü

•

233

Burguçan sararıyordu. Kan, damarlarından çekiliyor­
du. Gözlerini kapadı. Bögü Alp, sorusunu tekrarladı.
Onbaşı gözlerini güçlükle açabildi:
- Yüzüne uzun bir kılıç yarası açtım. Şakağından çenesine kadar.
Onbaşının gözleri tekrar kapandı. Sesi yavaşlıyordu:
- Sevdiğim kız artık beni beklemesin, dedi.
Bögü Alp, kolundaki yaralının gülümsediğini, bir şey­
ler mırıldandığını gördü. İşitebildiği biricik söz <<Bozkır
yasası» oldu.
*
... *

Yasa, yasaya baş eğen oğullarından Burguçan'ı almıştı...

Tulu Han

ULU HAN otağında oturmuş, düşünüyordu. Karşısın­
Tda bir beğ ayakta duruyor, Tulu Han'ın soluk ve ke­

derli yüzüne bakıyordu. İki yıldır Doğu Türkeli'nin kuzey
bölgelerini idare eden Tulu Han'da, amcası Kara Kağan'a
karşı bir kin başlamış, büyümüş, dayanılmaz bir hal al­
mıştı. Babasını öldüren İçing Katun ceza görmemişti. Üs­
telik amcası bu kadını alarak tahta geçmiş, kendi kağan­
lık hakkını gaspetmişti. Tulu Han bunu bir türlü bağışla­
yamıyordu. Kağanlık tahtını elde etmeye karar vermiş,
yapacağı işleri tasarlamıştı.
Bir aralık gözlerini yerden kaldırarak karşısındaki
beğe:
- Geç kaldılar, dedi.
Beğ, bir saygı durumu aldıktan sonra:
- Biraz önce bir ulak daha gönderdim. Neredeyse ha­
ber alırız, diye karşılık verdi.
Sonra sıkıcı bir sessizlik içinde uzun bir zaman geçti.
Tulu Han şimdi otağın içinde geziniyordu. Canının
çok sıkıldığı anlaşılıyordu. Yanındaki beğe hiç bakmadan
onunla konuşuyordu:
- Ötüken'den haber var mı?
- Var. Elçiler Batı Kağanı'nın yanından döndüler.
- İki kağan anlaşmışlar mı?

Bozkurtların Ölümü

•

235

- Bunu kimse bilmiyor.
Bu sırada dışardan at sesleri işitildi. Tulu Han başını
kaldırarak baktı. Beğin gözleri parladı:
- Geldiler.
İçeriye bir ulak girerek yere diz vurdu:
- Çinli hanım geldi han!
Tulu Han yanındaki beğe buyruk verdi:
- Hanımı kendisi için hazırlanan otağa al. Çamur
Beğ'le Çang-su buraya gelsin.
Binbaşı Çamur Beğ, Çuluk Kağan'ın en gözde beğ­
lerindendi. O öldükten sonra oğlu Tulu Han'a sadık kal­
mış, Tulu Han kağan olmadı diye adamakıllı içerlemişti.
Biraz sonra Çamur Beğ'le Çinli Çang-su hanın karşı­
sında idiler. Hanın soluk yüzünde bir ışıltı vardı. Aylardır
ilk defa gülümsüyordu:
- Anlat bakalım Çamur Beğ, nice oldu? dedi.
Binbaşı, koynundan bir bitig çıkarıp hana sunduktan
sonra anlattı:
- Her şey buyruğunca oldu han! Çin veliahdiyle ko­
nuştuk. Sana akrabasından bir hanımı konçuy58 olarak
gönderdi. Ötüken kağanı olman için yardım edeceğini
bildirdi. O da gerektiğinde senden yardım isteyecek.
Han, Çinliye döndü:
- Sen de söyle bakalım!
Çang-su sırıtarak eğildi:
- Çin veliahdi Şe-min sana 10 kese akça gönderdi.
Ağırlık olup göze çarpmasın diye başka hediye yollamadı.
- Yolculuk nasıl geçti?
- Birkaç tehlike atlattık. Çinli uşaklardan ikisi öldü.
- Nasıl?
- Baskına uğradık.
·

58 Konçuy: Prenses zevce.

236

•

Bozkurtların Ölümü

Tulu Han, Çamur Beğ'in yüzüne baktı. Binbaşı yüzü­
nü buruşturdu:
- Çinli uşakların öldüğü bir şey değil. Bizim erlerimizden birisi öldü. Hemen hepimiz de yaralandık.
Tulu Han hayret etti:
- Bür.ük bir savaş mı yaptınız?
- Hayır han! Yavuz bir bahadıra çattık. Geceleyin vuruştuk.
- Bu kadar işi bir tek bahadır mı yaptı?
- Evet han.
- Kimmiş bu yavuz bahadır?
- Öğrenemedik. Geceleyin bize saldırdı. Okla, kılıçla
vuruştuk. Aramızdan üçünü öldürdü. Birçoğumuzu yara­
ladı. Güçlükle püskürttük.
- Sizden ne istiyordu?
- BilmiyorQz.
Tulu Han biraz düşündükten sonra ikisine birden
sordu:
- Bir dileğiniz var mı?
Çamur Beğ, yere diz vurdu:
- Dileğim sağlığındır.
Çang-su da yere diz vurdu:
- Tulu Han! Konçuyu getirmek için yardım edenlere
akça adamıştın. Bana bu akçayı vermeni dilerim.
Tulu Han, Çinliye bir kese fırlattı.
*
.. ..

Tulu Han ertesi sabah Çamur Beğ'i otağına çağırttı:
- Binbaşı! Babam kağana yaptığın gibi bana da hizmet
ettin. Elbet günün birinde bunu öderim. Şimdi s.enden
yeni bir hizmet daha bekliyorum.
- Buyruk senindir.

Bozkurtların Ö lümü • 237

Ötüken'e giderek kardeşim Kür Şad'la görüşecek ve
bu bitiği ona vereceksin.
Tulu Han, elindeki bitiği Çamur Beğ'e uzattı:
- Ötüken tahtı için savaşa gireceğimi, kendisinden
yardım istediğimi de söyleyeceksin.
- Buyruk senindir.
- Her şeyin hazırlandığını, Çinli bir konçuyla evlendiğimi, Çin veliahdi Şe-rnin'den yardım göreceğimi de anla­
tacaksın. Sonra ondan aldığın cevabı bana en çabuk bir
zamanda ulaştıracaksın.
- Buyruk senindir.
- Bu işi başarmak için yanına, konçuyu getirmeye giderken aldığın adamlarından en iyilerini al. Bu kese de
gereken· yerde harcaman içindir.
Tulu Han, dolu bir keseyi Çamur Beğ'e uzattı . Binbaşı
keseyi aldıktan sonra yere diz vurdu:
- Buyruğun yerine gelecektir! diyerek otağdan çıktı .
-

•
* *

Biraz sonra üç atlı Ötüken yolunda dörtnala uçuyor­
lardı.

Çözülen Bilmece

İNBAŞI BöGü ALP, Tunga Tegin'in verdiği toydan dö­
Bnerken alış veriş yerine uğramıştı. Tunga Tegin toy

sonunda konuklarına beşer gümüş akça vermiş olduğun­
dan Bögü Alp bu akça ile evdeşi Gün Yaruk'a bir şeyler
almak istiyordu. Fakat bir türlü yarar bir nesne bulama­
mıştı. Bögü Alp alacak bir şey bulamadığı için alış veriş
evinden çıkmak üzere idi ki gözleri ilerde birisine takıldı.
Onu tanıyor gibi oldu. Fakat tanıyamadı. Bahadır kişi
olduğu kılığından anlaşılan o adam da kendisinden önce
alış veriş evinden çıkmıştı. Bögü Alp da dalgın dalgın
oradan çıkıp kendi çadırına doğru yürüdü. Tam çadırına
yaklaşırken karşılaştığı birisi Bögü Alp'ın şiddetle dikka­
tini çekti. Bu adamda hiçbir olağanüstülük yoktu. Yalnız
sağ şakağından çenesine kadar yeni açılmış bir yaranın
göze çarpan izleri vardı. Binbaşı Bögü Alp birdenbire
Onbaşı Burguçan'ın sözlerini hatırladı. Burguçan, Onbaşı
Pars'la vuruştuğunu ve Pars'ın yüzünde, şakağından çe­
nesine kadar derin bir yara açmış olduğunu söylemişti.
Pars'ın adı zihninden geçince Bögü Alp dikkatini onun
üzerine yığdı ve Kıraç Ata'dan dönerken gördüğü Onbaşı
Pars'ı hatırladı. Ta kendisiydi. Yalnız biraz arıklamış ve
yorulmuştu. Fakat Onbaşı Pars burada ne arıyordu?

Bozkurtların Ölümü

•

239

Onun İçing Katun'a karşı geldikten sonra Ötüken'den
kaçtığını herkes duymuştu. Öyleyse? ...
Bögü Alp, çadırının önüne gelmişti. Hızla içeri girerek
Gün Yaruk'u çağırdı:
.
- Gün Yaruk! Enişten Onbaşı Pars'ı tanırsın değil mi?
- Tanırım.
- Bak, çadmn önünden geçiyor. Yüzünde büyük bir kılıç yarası var.
Gün Yaruk seğirtti. Çadırın kapı keçesini aralayıp
baktı. Yüzü yaralı adamı görmüştü:
- Bu eniştem Pars değil, dedi.
Bögü Alp şaşırmıştı; sordu:
- İyi gördün mü?
- Gördüm.
Çadırdan fırlayarak yüzü yaralı adamın arkasından
ilerledi, yetişti:
- Sen Onbaşı Pars değil misin? diye sordu.
Yüzü yaralı adam birdenbire duraksadı. Şüpheli gözlerle Bögü Alp'a baktıktan sonra:
- Evet! diye cevap verdi.
- Biz bacanağız.
- Benim bacanağım yok.
- Sen İşbara Han onbaşılarından değil misin? Evdeşin
Almıla değil mi?
- Hayır!
Bögü Alp şaşırmıştı. Bir müddet bakıştılar. Söze yine
Bögü Alp başladı:
- Öyle ise söyle bakalım: Onbaşı Burguçan'ı neye öldürdün?
- Onbaşı Burguçan mı?
- Evet.
- Tanımıyorum.
- Nasıl tanımazsın? Senin yüzüne şu yarayı açan Burguçan'ı hiç tanımaz olur musun?
·

240

•

Bozkurtların Ölümü

Yüzü yaralı adam irkilir gibi oldu. Sertleşerek:
- Sen kimsin? Bana niçin soru sorup duruyorsun? de­
di.

- Ben Binbaşı Bögü Alp'ım. Senden şüpheleniyorum.
Sen Tulu Han'ın adamı değil misin? Selenge boyunda
Sivri Kayalar yanından iki Türk ve bir Çinli ile geçen
Onbaşı Pars sen değil misin?
Onbaşı Pars kılıcına el attı. Tam bu sırada ilerden
dörtnala bir ulağın geldiği görüldü. Ulak yol açıyordu.
Çünkü arkasından kağanla maiyeti hızla geliyordu. Bögü
Alp'la Pars acele yol açmak mecburiyetinde kaldılar. Fa­
kat biri bir yanda, öteki öbür yanda kalarak birbirinden
ayrılmışlardı.
Kağan, arkasında birkaç beğ ve ulak olduğu halde ge­
çiyordu. Yolda olanlar yere diz vurarak onu selamladılar:
Kağan çekildikten sonra Bögü Alp karşı _yana baktı. On­
başı Pars ortadan kaybolmuştu.
*
* *

O gece üç atlı Selenge boyundan kuzeye doğru gidi­
yordu. Bunlardan biri Binbaşı Çamur Beğ'di. Yanında
Onbaşı Pars'la konuşuyordu:
- Onbaşı! Ardımıza kimsenin düşmediğini biliyor mu­
sun?
- Biliyorum binbaşı!
- Ardımıza düşerler de savaşmak gerekirse durumumuz iyi olmaz. Geçen sefer biz okadar kalabalık oldu­
ğumuz halde bir tek Bögü Alp içimizden üçünü öldür­
müştü.
- Doğrudur. Selenge kıyısındaki ağaçlıkta beni nasıl
gördüğüne de aklım ermiyor.

Bozkurtların Ölümü

•

241

Bögü Alp, Kür Şad'ın adamı olmasa ondan işkillene­
ceğim ama değil. Kür Şad, Tulu Han'ın teklifini kabul
etmedi.
- Kür Şad, Tulu Han'ın teklifini kabul etmese bile bu­
nu kağana söylemeyecektir. Kağanı o da sevmiyor.
Üşütücü bir geceydi. Rüzgar sert esiyordu. Binbaşı
Çamur Beğ gülümseyerek Pars'a baktı:
- Bögü Alp'ın seninle neden bu kadar ilgilendiğini bi­
liyor musun?
- Hayır.
- Seni bacanağı olan Onbaşı Pars'la karıştırıyordu.
İşbara Han'ın onbaşılarından bir Pars var ki İşbara Han'ın
büyük kızı Almıla ile evlenmiş, sonra da batıya kaçmıştır.
Bögü Alp bu Pars'ı görmemiştir. Senin adını nereden
duyduysa duymuş, seni kendi bacanağı sanmıştır. Böyle
sanmasaydı işin bitikti.
- Bögü Alp şimdi gerçek durumu öğrenmiş midir?
- Öğrenmiştir ama artık iş işten geçmiştir.
- Neden?
- Çünkü şimdi yaralı olarak otağında yatmaktadır.
Pars bir şey anlamayarak Çamur Beğ'in yüzüne baktı.
Binbaşı bilmeceyi çözdü:
- Seni kaybettikten sonra aramaya başlayıp izine düş­
tü. Ozaman benimle karşılaştı. Beni tanıyacaktı. O gece
birbirimize kılıç savururken yüzyüze gelmiştik. Beni
tanımak ister gibi yüzüme bakarken hemen bir ok gezle­
dim. Devrildiğini görünce de artık beklemeden sizi bul­
maya geldim.
-

Şüphe

RADAN iki yıl geçti. Ötükenliler yoksullukla pençe­
Aleşerek iki yaz, iki kış geçirdiler. Bir şey olacak gi­

biydi. Fakat bir şey olmuyordu. Ötükenlilerde, düşünde
koşmak istediği halde koşamayan kimselerin durumu
vardı.
624 yılında bir gün, beğlerden biri Kara Kağan'ın ota­
ğına girerek yere diz vurdu. Kocamış Çin kağanının Türk
akınlarından yıldığını, Türkler saldırmasın diye başkenti
olan Siganfu'yu yıkmayı düşündüğünü, Çin kağanının
oğlu Şe-min'in bu düşünceye karşı geldiğini bildirdi.
Kara Kağan, tahta geçtiğinden beri kendisini bırak­
mayan tereddütler içinde düşünüyordu. O, her şeyden
önce İçing Katun'un tesirinde kaldığını biliyor, fakat bu
tesiri silkip atamıyordu. Şen-king'in Ötüken'de kovucu­
luk59 ve kışkırtıcık yaptığını da anlıyor, katunun hatırını
kırmamak için buna da göz yumuyordu. Ötükenlilerin
öfkesinin önüne geçmek için de arasıra Çin'e akınlar
yapıyor, fakat bu akınlar umulduğu kadar doyum ve ulca
getirmiyordu . .

59 Kovuculuk: Zem, iftira.

Bozkurtların Ölümü

•

243

Bu tereddüt ve kararsızlık içinde bir ay geçti. Bir gün
Tunga Tegin, kağan otağına girerek doyum için mutlaka
Çin'e bir akın yapılması gerektiğini bildirdi.
- Tulu Han da bizimle birlikte akına gelir mi?
- Kağan buyurduktan sonra elbet gelecektir.
- Tulu Han'a haber salın. Beş güne kadar akına çıkacağız.
•
• •

Bundan sonraki üç günde kağan, beğleri üç defa ota­
ğına kabul ederek uzun boylu konuştu. Bu konuşmalarda
İçing Katun ve tümenbaşı Şen-king de bulunuyordu.
Aralarında neler konuşulduğunu kimse bilmedi. Fakat
kağan Çin'e akın yapılacağını açığa vurunca bütün Türk­
lerin gözleri parladı.
Birkaç gün sonra Türk ordusu güneye doğru hızla
ilerliyordu. Kür Şad, Tunga Tegin, İşbara Han ve Şen­
king birer tümenin başında oldukları halde kağanın buy­
ruğunda idiler. Tulu Han da öz çerisiyle geliyordu.
Bu ordu Çin'e korku ve ölüm saçarak Çin duvarına
dayandı. Duvarı aşarak birkaç kola ayrılıp güneye doğru
aktı. Sonra yine toplanarak Çin başkentine yöneldi. Çin
halkı bucak bucak kaçıyor, Çin çerileri de kalelere sığına­
rak ölümden, tutsaklıktan kunulmaya çalışıyordu.
Çin başkentinde korkunun doğurduğu bir karışıklık
başlamıştı. Kimse ne yaptığını, ne yapacağını bilmiyordu.
Sarayda da bir telaş başgöstermişti. -Çin subaylarından
birtakımı kaçıp öteye beriye saklanmışlardı. Telaşa düş­
meyen, soğukkanlılığını kaybetmeyen yalnız Çin kağanı­
nın oğlu Şe-min kalmıştı.
Kara Kağan, çeı'isinin en seçmelerinden ayırdığı 1 O
bin kişi ile doğru Şe-min'in üzerine yürüyordu. Bu seçme

244

•

Bozkurtların Ö lümü

orduda hemen hemen bütün tümenbaşılar, binbaşılar,
yüzbaşılar, onbaşılar bulunuyordu. Tulu Han da birlikte
idi. Fakat okadar çok yağmur yağıyordu ki hepsi sırsık­
lam olmuşlardı. Yağmur bir türlü kesilmiyor, iliklerine
işliyor, en kötüsü yaylarını gevşeterek kullanılmaz bir
duruma getiriyordu.
Ordunun öncüsü olan 1 00 atlı «Yedi Ejder Tepesi»ne
vardığı zaman Çin ordusunun bir bölümünü orada bul­
dular. Türklerden o denli yılmışlardı ki Türk öncüsünün
gözükmesi Çin ordusunu sarsmaya, kargaşalık uyandır­
maya yetti.
Şe-min, kendi çerisinin kaçacağını anladı. Bunu ön­
lemek için olağanüstü bir şey yapmak gerekiyordu. Uzun
uzadıya düşünecek zamanı olmadığı için yaverini çağıra­
rak hemen birkaç yiğit subayla, yüz kadar çeri ayırmasını
buyurdu. Başka bir subayı da gerideki asıl Çin ordusuna
koşturarak bu ordunun savaş dizisi haline girmesini ve
ağır ağır ilerlemesini söyledi.
Kendi ardına taktığı yüz kadar çeriyle kağana doğru at
sürdü. Üç tuğun dikilmiş olduğu yerde kağan bulunu­
yordu. Şe-min Türk ordusuna yüz elli adım kala yaklaştı.
Türk ordusunda çıt bile çıkmıyor, ortalıkta yağmurun
sesinden başka ses işitilmiyordu. Şe-min yüz elli adım­
dan bağırdı:
- Kara Kağan orada mı?
Dilmaç, bu sözleri yüksek sesle Türkçeye çevirdikten
sonra kağanın buyruğu ile cevap verdi:
- Kara Kağan buradadır.
- Ben Çin kağanının oğlu ve Tsin beğlerbeği Şemin'im! Size hiçbir borcumuz yok. Neden ülkemizi yağ­
ma ediyorsunuz?
Sustu. Sözlerinin nasıl bir tepki yaptığını görmek isti­
yordu. Fakat dilmaç bu sözleri Türkçeye çevirirken başta
kağan olmak üzere bütün Türklerin taş gibi durduklarını

Bozkurtların Ö lümü

•

245

gördü. Aralarında hiçbir kıpırdanma olmamıştı. Atları bi­
le sessiz ve hareketsiz duruyordu.
Şe-min atının üstünden kalkarak geriye baleti. Büyük
Çin ordusu yavaş yavaş yaklaşıyordu. O zaman yeniden
bağırdı:
- Savaşırsak çeriler ölecektir. Bu kadar suçsuz kanını
dökmekte ne fayda var? Bunun için karşınıza yüz atlıyla
çıktım. Kağanla teke tek vuruşmaya geldim. Kim alt olur­
sa o taraf yenilmiş olur!
Dilmaç bu sözleri de Türkçeye çevirdikten sonra ka­
ğanın yüzü değişti. Bir tuhaflaştı. Gülümsedi. Kara Ka­
ğan dirliğinde ilk defa gülümsüyordu.
Kağanın kendisine cevap vermeye tenezzül etmeyerek
gülümsemesi Şe-min'i öfkelendirmişti. Türk kağanı ken­
disini aşağılıyor, ona gülüyordu. Fakat öfkeye kapılacak
zaman değildi. Gözdağı ile davayı kazanmazsa Çin devle­
ti yıkılabilirdi. U:zaktan tuğunu gördüğü Tulu Han tarafı­
na doğru at sürdü. Şöyle bağırdı:
- Tulu Han! Sizinle ittifak etmiştik. Size yardım et­
miştim ... Yaptığınız andı unuttunuz mu? Benimle başa­
baş vuruşarak yenmek veya yenilmeyi bu vuruşa bağla­
mak ister misiniz?
Tulu Han hiç cevap vermedi. Başını önüne eğdi. Kara
Kağan'ın dirliğindeki ilk gülümseyişi son bulmuş, şimdi
kaşları çatılarak Tulu Han'a yönelmişti. Kara Kağan'ın
yanındaki bütün beğler Tulu Han'a bakıyorlardı. Hele
Kür Şad ... Onun gözlerinden şimşekler çıkıyor, beyninde
yıldırımlar çakıyordu. Demek ki kardeşi kendisine haber
gönderdiği zaman doğru söylemiş, bu aşağılığı yapmışcı ...
Tulu Han susuyor, kimseye bakmıyordu. Niçin susuyor­
du? Kara Kağan'ın içine şüphe girmişti. Demek ki Tulu
Han Çin kağanının oğluyla anlaşmıştı.
Beğlerin hiçbiri bundan bir şey anlamamıştı. Yalnız
Binbaşı Bögü Alp'm kafasındaki bir düğüm çözülmüştü.

246

•

Bozkurtların Ölümü

O, Tulu Han'a en yakın bir yerde bulunduğu için gözleri­
ni ona dikmiş, inceliyordu. Yavaş yavaş beynindeki ka­
ranlık bir nokta aydınlanmaya başlamıştı. Dikkatle ba­
kınca Tulu Han'ın gerisindeki bir binbaşıya gözleri takıl­
dı. Bu, Kıraç Ata'nın yanından dönerken gördüğü, Onbaşı
Burguçan'ın öldürülmesinden sonra karanlıkta çarpıştığı
binbaşıydı. Bu, alış veriş evinde gördüğü, daha sonra
kendisini okla yaralayan binbaşıydı. Demek Tulu Han'ın
adamı olan bu binbaşı Çin kağanının oğluyla Tulu Han'ı
birleştirmiş, arada elçilik, aracılık yapmıştı. Bu kötü işleri
gizli gizli yaptığı için de önüne çıkanları yok etmeyi ta­
sarlamıştı.
Bögü Alp biraz daha geriye bakınca Onbaşı Pars'ı ta­
nıdı. İşte artık karanlık nokta kalmamıştı. Daha çok emin
olmak için gözleriyle İşbara Han'ı aradı. İşbara Han ken­
�isinden elli adım kadar ilerde duruyordu. Bögü Alp
gürültü etmeden ona yaklaştı. İlerde, Tulu Han'ın, arka­
sında duran beği göstererek tanıyıp tanımadığını sordu.
İşbara Han bunun Binbaşı Çamur Beğ olduğunu söyledi.
Daha geride duran, yüzü kılıç yaralı Onbaşı Pars'ı ise
tanımadı.
Türk ordusunda derin bir sessizlik vardı. Kara Kağan
düşünüyordu. Geriden gelen büyük Çin ordusunu gör­
müştü. Kendi büyük ordusu epey geride kalmıştı. Nice
zamandır yağan yağmurlar yay kirişlerini gevşetmişti. Bu
yaylarla ok atılmazdı. Ya Şe-min'in sözleri? Demek ki
Tulu Han onunla anlaşmıştı.
Tam bu sırada Tulu Han'ın yanındaki beğlere bir şey
söylediği, biraz sonra da Tulu Han çerilerinin 200 adım
kadar geriye çekilerek durdukları görüldü. Kara Kağan'ın
hiç şüphesi kalmamıştı. Kendisi başlasa bile Tulu Han
yardım etmeyecekti. Ötüken'den bu kadar uzakta, Çin'in
içinde, ok atmayan kirişlerle ve kcilabalık Çin ordusuyla
savaşmak... Kağan buna kıyışamadı. Tunga Tegin'e buy-

Bozkurtların Ölümü

•

247

ruk vererek Tulu Han'a gönderdi. Tulu Han, kağan tara­
fından elçi seçilerek Çin ordusuna yollanıyordu. Biraz
sonra Tulu Han barış için Çin sarayına giderken, Türk
ordusu hızla kuzeye doğru çekiliyordu.
Çerilerin ağzını bıçak açmıyordu. Bu kadar yorgun­
luktan, bu kadar emekten sonra yurtlarına eli boş dönü­
yorlardı. Beğlerin kaşları çatıktı. Kağanın kararsızlığına
içerliyorlardı. Binbaşı Bögü Alp göğe bakarak boyuna
ıslık çalıyor, 4<Tanrı galiba kağanın gözlerini kapadı. En
önemli işini can düşmanına ısmarladı» diye düşünüyor­
du.
Çin kurtulmuştu.

Onbaşı Sülemiş

•• TÜKEN'de işler yine ters gitmeye başlamıştı. Açlık yüz
O göstermişti. Bu kış en çok sıkıntı çekenlerin biri On­
başı Sülemiş'ti. İki küçük kardeşi, anası, evdeşi, üç küçük
çocuğuyla genç onbaşı hayli dertte idi . Bir türlü işler
yoluna girmiyor, açlıktan kurtulamıyordu. Çin yağmala­
rında eline geçen ne kadar değerli eşya varsa birer birer
satıyor, karşılığında et, kımız, kurut bulup evini açlıktan
öldürmemeye çalışıyor, arasıra da ava çıkıyordu. Evdeki
son kırıntının bitmiş olduğu bir günde Onbaşı Sülemiş
çadırından fırlayarak yiyecek bulmak üzere ormana yö­
neldi. Talihsiz bir gündü. Akşama kadar ancak bir tavşan
avlayabilmişti. Bunu evine götürmek üzere dalgın dalgın
dönerken birdenbire karşısına birisi çıktı. Boynunda asılı
olan torbasında yiyecek dolu olduğu anlaşılıyordu.
- Sen Onbaşı Sülemiş'sin, değil mi? diye sordu.
- Evet!
- Evinde yiyeceğin yok, değil mi?
- Yok ya.
- Torbam yiyecek dolu. Söyleyeceklerimi yaparsan bu
yiyecekleri sana veririm.
Onbaşı Sülemiş bıçağını okşayarak gülümsedi:
- De bakalım, bunlar nice iştir?

Bozkurtların Ölümü

•

249

- Kolay işlerdir. Bu yiyeceklerden başka akça da ala­
caksın.
Onbaşı Sülemiş'le karşısındaki adam bakıştılar. İyi gi­
yimli, iyi pusatlı bir bahadırdı.
- Akça senin olsun. Ötüken'de mal yok ki akça geçsin.
Şu torbada neler var?
- Kuruda kızarmış et dolu. Küçük bir çamçak da kımız
var.
- İyi. Anlat bakalım, neymiş bu yapacağım iş?
İyi giyimli bahadır, Onbaşı Sülemiş'e biraz yaklaşarak
sesini kıstı:
- Sen İşbara Han tümenindensin değil mi?
- Evet!
- Senden istediğim şu: İşbara Han tümeninde kaç çeri,
kaç onbaşı, kaç yüzbaşı olduğunu öğrenip bana diyecek­
sin.
Sülemiş'in gözleri açıldı:
- Bu kadar er sayılır mı be?
- Sen teker teker sayacak değilsin.
- Ya nasıl sayacağım?
- Onbaşılardan, yüzbaşılardan kendi buyruklarındaki
erlerin sayısını öğreneceksin.
Sülemiş, elini alnına attı. Bir şeyler düşündü. Sonra
karşısındaki adama sordu:
- Sen kimsin? Neden kendin saymıyorsun da bana
saydırmak istiyorsun?
Beriki güldü:
- Kim olduğumu sorma. Bu bilgiyi niçin istediğimi öğ­
renmeye de kalkma. Yalnız bana söyle: Dediğimi kabul
ediyor musun, etmiyor musun?
Sülemiş düşünmeye başladı. Karşısındaki adamın ni­
çin bunları öğrenmek istediğini, niçin kendisine bol ke­
seden yiyecek ve akça vermeye kalktığını anlayamıyordu.

250

•

Bozkurtların Ölümü

Onun bu kararsızlığını gören karşısındaki adam yeniden söze girişti:
- Onbaşı Sülemiş! Yüzbaşı olmak ister misin?
- İsterim.
- Öyleyse dediğimi yap.
Sülemiş şaşırdı:
- Bana bak! İşbara Han yahut Kür Şad gibi konuşuyor­
sun. Beni yüzbaşı yapmak senin elinde mi? Hem sonra
sen benim adımı nereden biliyorsun? Ben seni tanımıyo­
rum ...
- Ben seni tanıyorum. Kür Şad yahut İşbara Han değilim ama seni yüzbaşı yaptırabilirim...
Sülemiş büsbütün şaşırdı:
- Nasıl yaptırabilirsin?
- Tulu Han'ın buyruğuna girersen hemen yüzbaşı
olursun. Ama dediğim gibi İşbara Han tümeninin sayısı­
nı bana bildireceksin.
Sülemiş, durumu kavramıştı. Birden yüzü değişti:
- Sen Tulu Han'ın buyruğundasın değil mi?
- Evet.
Bir ara ikisi de sustular. Yabancı gülüyordu:
- Onbaşı Sülemiş, dedi. Tulu Han yakında Türk kağa­
nı olacak. Barış yapmak için Çin'e gittiği zaman Çin ka­
ğanı onu kendi tahtına oturtarak yanyana konuştu. Onu
Kara Kağan'la denk tuttuğunu söyledi. Onbaşı Sülemiş!
Gözlerini dört aç! Kara Kağan budununu uçuruma götü­
rüyor. Hem kağanlık Çuluk Kağan'dan sonra Tulu Han'ın
hakkı idi. Kara Kağan, katunun elinde oyuncaktır. Bizi
ancak Tulu Han kurtarabilir.
- Dediklerini kabul ediyorum. Üç gün sonra sana iste­
diğin bilgiyi getireceğim.
- İyi. Ondan sonra birlikte Tulu Han'ın ordusuna gi­
deceğiz. Üç gün sonra seni yine burada, bu vakit bekle-

Bozkurtların Ölümü • 251

yeceğim. Atlar hazır olacak. Çoluk çocuğunu da birlikte
getir...
- Olur.
Bilinmeyen adam yiyecek dolu torbasını Sülemiş'e
uzattı. Bir kese de akça verdi. Ayrıldılar.
*
• •

Üç gün sonra Onbaşı Sülemiş ormanın kıyısında, bu­
luşacakları yere gidiyordu. Onda kavşıta giden değil,
yağıyı gözleyen bir adamın durumu vardı. Bakışlarıyla
ileriyi ve yanları kolluyordu. Ormana yaklaşırken çok
uzaktan birkaç atlı gözüne ilişti. Sülemiş, savaş uranı
bağırmak üzere idi ki bir ok vızlayarak kulağının dibin­
den geçti. O zaman genç onbaşı atı üstünde dikilerek
geriye baktı ve savaş uranıyla haykırdı. Aynı anda bağırış­
ların işitilmesinden sonra öteden beriden atlılar dörtnala
saldırdılar. İkinci ve üçüncü oklar da onbaşının yanına
düştü. O da sadağa el atmış, karşıya ok çekmeye başla­
mıştı. Çok uzaktan oklaşıyorlardı. Geriden gelenler yak­
laştıktan sonra Sülemiş onlarla birlikte ormana doğru
saldırdı. Ormandaki kalabalık saldırışı görünce artlarına
ok çekerek kaçmaya başlamışlardı. Orman onları koru­
yordu. Akşamın basmaya başlayan karanlığı da kaçanla­
rın işlerine yarıyordu. Tek tük oklar atılıyor, fakat uzak­
lık ve karanlık bunların hedefe varmasına engel oluyor­
du.
Nihayet kaçanlar kurtuldu. Kovalayanlar yalnız bir at
yakalayabilmişlerdi. İşbara Han bu atın iyi koşumlu ve
bakımlı durumuna bakarak:
- Bu at Çin kağanının ahırından çıkmışa benziyor, de­
di.
Bögü Alp cevap verdi:

252

•

Bozkurtların Ö lümü

- Tulu Han'ın da Çin kağanından farkı yok. Çerileri
Çin beğleri gibi doyumlu ve giyimlidir.
Yamtar, atın üzerine bir göz attı. Atın üzerinde biİ'
torba, torbanın içinde de yiyecek var mı diye bakıyordu.
Karanlıkta dönerlerken Bögü Alp, Kıraç Ata'nın ken­
disine söylediği sözleri hatırlıyordu: Dokuz yıla kalmaz,
olan olur. Dokuz yıl daha geçer, katı kılıç kullanmak
günü gelir. Kıtlık olunca ay parçalanacak. Bir ulu şehirde
toplanmış kırk er görüyorum. Aralarında sen de varsın.
Yağmur yağıyor. Irmağın kıyısında dövüşüyorsunuz. Bu­
dun kurtuluyor. Adınız unutulmayacak. 1 3 00 yıllık
ölümden sonra dirileceksiniz. Acunun batımına dek adı­
nız gönüllerde kalacak...

Onbaşı Üç Oğul

• ŞBARA HAN'ın onbaşılarından Üç Oğul, açıkgöz bir on­
I başıydı. Çtn'le barış olduğu zaman sınıra gidip alış veriş

yapar, hatta daha içerilere bile giderek kendisine kazanç
sağlardı. Tulu Han elçi olarak Çin'e gidip Kara Kağan
adına barış yaptıktan sonra sınır Türklere açılmış, birçok
Türkler, teker teker yahut küme küme sınıra giderek alış
verişe başlamışlardı. At, sığır, koyun, kürk satıyorlar; pi­
rinç, darı, kumaş alıyorlardı. Üç Oğul birkaç kere Çin'e
gidip geldiği için biraz Çince de biliyordu.
Arkadaşı Kara Budak'ın kızkardeşiyle evlendikten
sonra bir oğlu olmuş, verdiği söz gereğince adını Kara
Budak koymuştu. Başında çok kalabalık olmadığı için
geçim darlığı çekmiyordu. Çin'le barış yapılıp sınır açılın­
ca satılacak. iki atla beş koyununu önüne katarak sınıra
ulaşmıştı.
Burada yer yer pazarlar kurulmuştu. Hararetli bir alış
veriş yapılıyordu. Satılık malı olan Türkler mallarını dizip
bekliyorlar, bir Çinli kendilerine yaklaşıp alış veriş teklif
edince pazarlığa başlıyorlardı. Üç Oğul atlarıyla koyunla­
rını bir arada serbest bırakıp önlerine biraz kuru ot koy­
duktan sonra kendisi at üzerinde yemeğini yemeye baş­
ladı. Alıcı Çinliler yavaş yavaş onbaşının yanına gelerek
koyunlarını, atlarını gözden geçirmeye koyuldular. Bir-

254

•

Bozkurtların Ölümü

birleriyle çabuk çabuk birşeyler konuşuyorlardı. Üç Oğul
bu konuşmalardan pek bir şey anlayamıyordu.
Epey bekledikten sonra koyunlara bir alıcı çıktı. Bir
Çinli beş koyuna beş gümüş akça verdi. Üç Oğul beş
koyun için üç torba pirinç istiyordu. Çinli direniyor, pi­
rinç olmadığı iÇin akça verdiğini, bu akça ile dört torba
pirinç bile alınacağını söylüyordu. Onbaşının akça yerine
pirinç istemekten şaşmadığını görünce yanına iyice soku­
larak arsız arsız sırıtn:
- Sen uslu bir Türk'e benziyorsun. Sözümü iyi dinle:
Bu akçaları alarak koyunları bana sat. Sonra doğru
Siganfu'ya giderek iki atını orada sat. İstediğin kadar
pirinç alıp yurduna dön, dedi.
Bu düşünce Üç Oğul'a pek yumuşak geldi:
- Peki Çinli! Senin dediğin olsun! diyere� koyunları
Çinliye verip beş gümüş akçayı aldı. Bu satıştan pek se­
vinçli olan Çinli göz kırparak:
- Şimdi doğru Siganfu'ya, ama kılıcını burada biryere
bırak. Seni kılıçla bırakmazlar, dedi. Sonra da yılışarak:
Çünkü Türkler yaramaz olur, diye ekledi.
Artık Onbaşı Üç Oğul için Çin'in başkentine yönel­
mekten başka iş kalmıyordu. İki atı yedeğine alarak atını
yorgaya kaldırdı.
* •

Ertesi akşam Üç Oğul, Siganfu'ya giriyordu. Keçeye
sardığı kılıcını satılık atlardan birinin sırtına yerleştir­
mişti. Şehrin kapısından girerken Çin karakolu kendisini
kısa bir sorguya çekmiş, iki atını satmak için geldiğini
öğrenince bir akça toprak bastı vergisi alarak onu içeri
koyuvermişti. Üç Oğul önce kendisine bir konuk evi ara­
yıp bulmuş, atlarını ahıra kendisi çekerek sırtındaki ke­
çeyi alıp odasına getirmişti. Açık havaya alışmış olan

Bozkurtların Ölümü

•

255

onbaşıyla atlarına bu kadar dar sokaklı Çin şehri ve ahır
sıkıntı veriyordu ama yapılacak başka bir şey yoktu.
Akşam karanlığında Üç Oğul, konuk evinin geniş av­
lusunda tahta bir sedire oturup kendisine yiyecek ısmar­
ladı. Birkaç konuk daha vardı. Herkes birbiriyle konuşa­
rak yemek yiyordu. Biraz sonra içeriye, kılığından subay
olduğu anlaşılan biri, arkasında iki kişi olduğu halde
girip konuk evi sahibine buyruklar verdi. O içeri girince
Üç Oğul'dan başka herkes ayağa kalkıp onu Çin görene­
ğince selamladı. Ev sahibi bu yeni gelene çok saygı göste­
riyor, onunla hep «beğimizıı diye konuşuyordu. Bu Çin
beği, Üç Oğul'a şöyle bir baktıktan sonra beride bir yere
oturup yanındakilerle birlikte yemek yemeye başladı. Üç
Oğul ısmarladığı yemeği bekliyor, fakat bu yemek bir
türlü gelmiyordu. Çünkü konuk evi sahibi ile iki yamağı
boyuna bu yeni gelen Çin beğine hizmet ediyordu. Onba­
şının canı sıkılmıştı. Yanından geçen yamağı kolundan
yakalayarak kendine çekti:
- Bana bak yamak! Benden sonra gelenlerin yemeğini
getirdin. Benimki ne oldu? diye sert bir sesle sordu.
Üç Oğul'un demir bilekle yakalayıp kendisine çektiği
yamak korkudan titremeye başlamıştı. Yavaş sesle:
- Bu yüce beğ, Çin veliahdi Kien-çing'in yaveridir, de­
di.
Onbaşı sesini yükseltti:
- Yaverse bana ne? Ben daha önce gelip yemek ısmar­
ladım. Bu yemek hemen gelecek, anladın mı?
Bu sözleri söyledikten sonra hızla ittiği yamak birkaç
adım fırladıktan sonra yere kapaklandı. Çinli yaver, Üç
Oğul'un pürüzlü bir Çince ile söylediği sözleri işitip
onun Türk olduğunu anlamıştı. Yaverin kendisi de Çinli
anadan doğmuş olan bir Türktü. Pek küçük yaşta Çin'e
gelmiş olduğu için Türkçeyi konuşamaz olmuştu. Yalnız
biraz anlardı. Türklüğünü de unutmuş değildi. Karşısın-

256

•

Bozkurtların Ölümü

<lakini görüp güçlü bir bahadır olduğunu anlayınca hoşu­
na gitmişti. Onbaşıya dönerek:
- Yiğit! Sen kimsin? diye sordu.
- İşbara Han tümeninden Onbaşı Üç OğuJ!
İşbara Han adı üzerine yaver doğruldu. İşbara Han'ı
Çinliler bilirlerdi.
- Burada ne arıyorsun?
- At satmaya geldim.
- Kaç atın var?
- iki!
Yaver ilgilenmişti. Türk atlarına herkes alıcı çıkardı.
- Şu atları getir de bir görelim.
Üç Oğul ahıra seğirtti. Satılık atlarını çözüp çıkarmak
üzere iken demin yere savurduğu yamak telaşla ahırın
kapısında gözüktü. Soluk soluğa:
- Aman bahadır! Sakın buradan çıkma! Şimdi Prens
Şe-min'in adamları da konuk evine geldiler. Herhalde bir
dövüş çıkar, dedi.
Onbaşı pek de bir şey anlamamıştı:
- Ulan, ne diyorsun? Dövüş olan yerden kaçılır mı?
diye cevap verdi.
Yamak ellerini ovuşturuyordu:
- Ah bahadır ah! Sen bilmezsin. Çin kağanının üç oğlu
birbirine öyle düşmandır ki adanılan birbirlerini her
gördükleri yerde öldürürler.
Üç Oğul dinlemeden atlarıyla birlikte avluya geldi.
Yine subay kılıklı birisiyle arkasındaki üç adam demin
kendisiyle konuşan yaverin karşısında duruyordu. Üç O­
ğul, Türk onbaşısı olduğu için burada bir dövüşün baş­
lamak üzere olduğunu anlamıştı. Hiç şüphesiz bu dövüş­
te seyirci kalamazdı. İki taraftan birini tutmak gerekti.
Tutmak gerekince de biraz önce konuştuğu yaverin yanı­
nı tutmak doğru olurdu. Hem onlar dörde karşı üç kişiy­
diler. Üstelik de yaver kendisiyle arkadaşça konuşmuştu.

Bozkurtların Ö lümü

•

257

Üç Oğul fazla düşünmeye lüzum görmeden odasına se­
ğirtti. Keçesini hızla açarak kılıcını çıkarıp kuşandı. Son­
ra avluya koştu. Savaş başlamıştı. Şe-min'in subayı ile üç
çerisi yaverle iki çerisine saldırmıştı. Üç Oğul yirmi
adımlık yolu koşuncaya kadar Kien-çing'in yaveri, yanın­
daki iki çerisi yıkıldığı için tek başına kalmıştı. Üç Oğul,
yaverin yanına gelince durum değişti. Birkaç denemeden
sonra ilk vuruşuyla birini, biraz sonra ikincisini devirdi.
Çin veliahdinin yaveri bu beklenmedik yardımdan çok
sevindiği için savaş naraları atarak vuruşuyordu. Avluda­
kiler darmadağın olmuşlardı. Kimi kaçmış, kimi bir kıyı­
ya ilişmiş dövüşü seyrediyordu. Üç Oğul, yaverden ay­
rılmış, uzak bir yerde çarpışıyordu. Fakat bu çarpışma
uzun sürmedi. Üç Oğul, acemi bir çeri olan karşısındaki
Çinli ile birkaç kılıç tokuşturduktan sonra Türkvari bir
kılıç savurdu. Bu savuruşla Çinlinin başı gövdesinden
ayrılıp yere düşmüştü. Karşı tarafta tek başına ve Çin
veliahdinin yaveriyle vuruşan Çin subayı, Üç Oğul'un da
kendi karşısına geldiğini görünce kaçmaktan başka çıkar
yol bulamadı. Büyük bir hızla koşarak avlunun kapısın­
dan kayboldu.
Çin veliahdinin yaveri, güler yüzle Üç Oğul'a döndü:
- Yiğit! Artık Türk değilim deseri de inanmam. Adın
neydi?
- Üç Oğul!
- Benim adım da Karakulan'dır. Ben de Türküm. Ama
yıllardır konuşmaya konuşmaya Türkçeyi unuttum. Anlı­
yorum da konuşamıyorum. Şimdi benim konuğumsun.
Artık bu geceyi burada geçirmene razı olamam. Benim
evime gideceğiz. Atlarını da Çin veliahdine satıp iyi akça
alırsın. Buralarda satarsan seni aldatırlar.
*
* *

258

•

Bozkurtların Ölümü

Biraz sonra Üç Oğul, Karakulan'ın evinde, atlarını
onun ahırına çekmiş ve dirliğinde görmediği, göremeye­
ceği bir yemek yemiş olduğu halde, güzel bir yatakta
uyuyor, Ötüken'de durup dinlenmeden geçen yirmi beş
yıllık bir dirliğin yirmi beş yıllık yorgunluğunu çıkarıyor­
du.

Karakulan

NBAŞI Üç Oğul bir aydır Karak.ulan'ın evinde konuk
O bulunuyordu. Karakulan onun atlarını iyi bir değer­

le Çin veliahdine satıp akçasını Üç Oğul'a vermiş, onu
ağırlamakta hiç de kusur etmemişti. Artık Üç Oğul'la
Türkçe konuşuyordu. Önce epey güçlük çekmiş, birkaç
gün sonra alışmıştı. Yalnız arasıra bazı kelimeleri hatır­
lamıyor, o zaman bunların yerine Çincesini söylüyordu.
Karakulan, konuk evinin avlusundaki dövüşte Üç 0ğul'un kendisine yaptığı yardımı unutamıyor, bunu öde­
mek için elinden geleni yapıyordu. Üç Oğul olmasaydı
Karakulan şimdi ölmüş bulunacaktı. Karakulan, Üç
Oğul'u Çin veliahdinin çerileri arasına sokmak için uğ­
raşmış, fakat red cevabı almıştı. Çin veliahdi, Üç Oğul'u
kendi katına kabul etmiş, yaverini kurtardığı için teşek­
kürle ona güzel bir kılıç, bir gümüş kakmalı kemer ve bir
kese altın akça vermişti. Bu kadar ağırlamadan sonra da
Üç Oğul hemen çekip gitmeye utanıyor, Karakulan ısrar
ettiği için onun evindeki konukluğunu uzatıyordu. Anası
Çinli olduğu için Karakulan Türk'ten çok Çinliye benzi­
yordu. Fakat kılıç kullanmakta, ata binmekte, yiğitlikte
Çinliye değil, Türke yakındı. Gün geçtikçe arkadaşlıkları,
yakınlıkları anıyor, Üç Oğul'a Çin sarayındaki dalaverele­
ri anlatıyordu:

260

•

Bozkurtların Ölümü

Çin kağanının üç oğlu vardı. Biri veliaht olan Kien­
çing idi ki Karakulan bunun yaveriydi. Biri en yiğitleri
olan Şe-min'di. Biri de Yüen-kie idi. Üçü de birbirini
çekemiyor, fakat Şe-min'e karşı öteki ikisi birlikte hare­
ket ediyorlardı. Hatta bir defa Şe-min'i ağulamışlar, fakat
o kurtulmuştu.
Karakulan bunları anlattıktan sonra Üç Oğul'la birlik­
te şehir dışında ava çıkıyor, onu sıkmamaya çalışıyordu.
Yine bir gün avdan dönerken Üç Oğul'a büsbütün açıldı:
- Onbaşı! Bu kışı Siganfu'da geçirmeni çok istiyorum.
Çünkü Çin kağanının üç oğlu birbirine karşı gizlice ha­
zırlanıyorlar. Yakında mutlaka aralarındaki kozu kılıçla
paylaşacaklardır. Bu işte senin gibi bir yiğidin yardımın­
dan faydalanmak istiyorum. Sen aramızda olursan biz
onları yeneriz.
Kendisinden yardım istedikleri için Üç Oğul <ıHayır,
kalamam» diyemiyordu. Fakat gönlü de burada kalmaya
hiç razı değildi.
- Ötüken'de evim yurdum var. Beni beklerler, diye iti­
raz etmek istedi. Karakulan bunun da cevabını buldu:
- Ben Ötüken'e haber salıp senin yurduna bildiririm.
Akça da gönderirim.
Bu parlak teklif karşısında Üç Oğul direnemedi.
Ötüken'e gidip gelmiş olduğu için orasını bilen bir Çinli,
yanında iki pusatlı arkadaşı, bir kese akça, bir at yükü
pirinç ve darı olduğu halde Üç Oğul'un evine doğru yola
çıkarken Üç Oğul da Çin başkentinde bir kış geçirmek
üzere Karakulan'ın evine iyice yerleşti. ·
Karakulan evli değildi. Fakat büyük evinde birçok
genç kadınlar vardı. Üç Oğul merak edip de bunların kim
olduğunu o zamana kadar araştırmamıştı. Şimdi bazı ak­
şamlar, Üç Oğul, Karakulan'la birlikte yemek yenken bu
genç ve güzel Çin kızları çalgı çalıp şarkı söylüyorlar,
oyun oynuyorlardı. Hatta bu kızların giyimleri de bir

Bozkurtların Ölümü

•

261

tuhaftı. Kolları, göğüsleri oldukça çıplaktı. Üç Oğul şim­
diye kadar hiç böyle şey görmemişti. Karakulan'ın sofra­
sında kızıl renkli sücü bulunuyor, bunu içince Üç Oğul
dünyayı bir tuhaf görüyordu. Hatta bu kansız cansız,
çelimsiz Çin kızları bile hoşuna gidiyordu. Hele bu kızla­
rın bir güzel kokuları vardı ki yanına yaklaştıkça Üç
Oğul'un usunu başından alıyorlardı.
Geceler geçtikçe kızlar Üç Oğul'a daha çok yaklaşıyor­
lar, kendi elleriyle sücü sunuyorlar, yanına oturuyorlar,
hatta onu öpüyorlardı. Bir gün, yine başının dumanlı
olduğu bir çağda Üç Oğul da dayanamayarak kızlardan
en güzelini öptü. Sonra birdenbire aklına bir şey gelmiş
gibi kaşları çatıldı. Karakulan'a sert bir sesle ve Türkçe
olarak sordu:
- Karakulan! Bu kızlar kim? Bunlar evli mi?
- Hayır, niçin sordun?
- Niçin mi? Bunlar evliyse Ötüken'de beni öldürürler
be!
- Öldürürler mi? Neden?
- Türk türesini bilmiyor musun? Evli kadına ilişen öldürülür.
Karakulan gülümsedi:
- Ötüken'den pek küçükken çıktığım için Türk türesi­
ni bilmiyorum. Ama bu kadınlara sen güçle bir şey yap­
mıyorsun ki ... Onlar kendileri seni öpüyorlar.
Üç Oğul acı acı gülümsedi:
- Onbaşı Kara Budak'a da öyle yapmışlardı. Ama yar­
gıcılar dinlemediler.
Sustular... Üç Oğul'un gözleri bularıdı. Belirsiz bir ye­
re bakarak:
- Zavallı Kara Budak! Hem de bayağı kişiler gibi oka
tutularak öldürüldü, dedi.
- Ya nasıl öldürülecekti?

262

•

Bozkurtların Ölümü

- Bilmiyor musun? Öyle ya ... Elbette bilmezsin. Türk
türesince soy kişiler öldürülürse kanları toprağa akıtıl­
maz. Yay kirişiyle boğularak öldürülür. Kara Budak'ı
böyle öldürmediler. O benim kayın eçemdir. Oğlumun
adı da Kara Budak...
Çin kızları saz çalıp şarkı okurken Üç Oğul bir tas sücü daha içip bir yemiş daha yedi.
- Karakulan! Bu kızlar nedir?
- Bunların hepsi kırnaktır.60
Üç Oğul kımağın ne olduğunu eskiden işitmişti. Da­
ha çok düşünmeğe lüzum görmedi. İşte Çin şehrinde,
onlar gibi sücü içince başı dönmüş, kendinden geçmişti.
Yanında kendisine kannış yapan ince yüzlü kızı tutup
kendine doğru çekti. Karakulan kahkahalarla gülüyordu.
Türkçe olarak:
- Üç Oğul! Yalnız Türk kağanları bu Çin güzellerin­
den zevk alacak değiller ya. · Biz de kendimize göre birer
kağanız, dedi. Onun da kucağında bir Çin güzeli vardı.
Üç Oğul'un sevgiyle kendisine doğru çektiği Çin gü­
zeli yaman bir Çin güzeliydi. Onbaşı ertesi sabah ayılıp
uyandığı zaman onu kendi odasında bulmuştu ... Oraya
ne zaman nasıl geldiğini hiç hatırlamıyordu. Bu iş böyle­
ce devam ediyor ve Çin güzeli Onbaşı Üç Oğul'a sahip
çıkıyordu. Sarıki onun evdeşiydi. Artık her gece onunla
beraber kalıyor, ona bakıyor, bir kadının kocasına gös­
terdiği bütün özeni ona gösteriyordu. Üç Oğul da ondan
hoşlanmaya başlamıştı. Ötüken'deki evdeşini düşünü­
yordu. Kara Budak'ın bu güz elması yanaklı, ala gözlü,
boylu, çevik, pars bakışlı singili yanında bu Çin güzeli
pek sönük kalıyordu. Ama bunda da anlaşılmaz, çekici
bir şey vardı ki Üç Oğul'u büyülüyordu. Ya hele o koku­
su ... En güzel çiçeklerde bile olmayan bu kokuyu duy60

Kırnak: Cariye.

Bozkurtlann Ö lümü

•

263

dukça Üç Oğul'un hep başı dönüyordu. Sonra onun çe­
limsiz, arık, güçsüz oluşu da Üç Oğul'a bir tuhaf geliyor­
du. Ötüken'deki, o taşı sıksa suyunu çıkaracak olan kadın
nerde, buradaki nazik, korkak kadın nerde idi? Fakat
bütün bunlara rağmen bundan yine hoşlanıyor, ayrılmak
istemiyordu. Karakulan'a nereden de söz vermişti? Kışı
burada geçirmek için söz vermese şimdi Ötüken'de ola­
cak, başına bu Çinli güzeli bela kesilmeyecekti.
Karakulan çok sevinçli gözüküyordu: ııÇin kadınları
Türk kadınlarına benzemez ama bunların da kendilerine
göre güzelliği vardır.» diyor, sonra gülmekten katılarak:
ı•Kişi her gün en güzel yemekleri yese bıkar, tatsız ye­
meklere can atar.,, diye sözünü bitiriyordu.
Karakulan hiç de kötü kişi değildi, ama ahlakı değiş­
mişti. Ötüken yasasını hiç bilmiyordu. Bu Çin'de başka
türlü yapmak galiba kaabil değildi.
Bazen Üç Oğul'a Çin veliahdinin sarayında kalacağını
söyleyerek eve gelmiyor, o zaman Üç Oğul evin sahibi
oluyordu. Çinli uşakların başı kendisine büyük bir saygı
göstererek yine çalgı düzenini hazırlıyor, aşçıya güzel
yemekler yaptırıyor, onun gününü gün ediyordu. Üç
Oğul'un sevgilisi artık onu öteki kızlardan kıskanmaya
başlamıştı. Üç Oğul onlardar birine gülümseyerek baksa
ağlıyordu. Onbaşı kendi kendine:
- Bu yere batası Çin benim de ahlakımı bozdu, diye
söyleniyor, bir iki ay sonra Ötüken'e gidince bunlardan
kurtulacağını düşünerek kendisini avutuyordu.
*
* •

Kış geçip bahar gelmişti. Üç Oğul nerdeyse Ötüken'e
dönecekti. Bir gün Karakulan kendisine yaklaştı:
- Üç Oğul! Çin kağanı üç oğlu arasındaki çeke­
mezliğe bir sonuç vermek üzere üçünü de yarın için sara-

264

•

Bozkurtların Ö lümü

ya çağırdı. Yarın sarayda kan gövdeyi götürecek. Belki de
veliaht Çin tahtına geçecek. Bu dövüşte bize yardım ede­
ceksin değil mi? diye sordu.
Üç Oğul zaten bu dövüşe karışmak için aylardır bura­
da bekliyordu. <cElbet» diye cevap verdi. Karakulan sevin­
cinden onun boynuna sarıldı. Yapılacak işleri anlattı. O
gece saz faslını yapmadan erken yattılar.
Ertesi günü her şey hazırdı. Kara.kulan, Üç Oğul'a bir
yayla sadak vermiş, Üç Oğul'u da aralarına karıştırmıştı.
Üç yüz savaşçı veliahtle birlikte sarayın avlusuna gelip
durmuşlar, sonra veliaht yanına yaverini alarak içeri gir­
mişti.
Üç Oğul bekliyordu. Yaya dövüşmek pek tatlı olmaya­
caktı ama hiç yoktan iyi idi.
Çin kağanının öteki oğulları da saraya kendi çerile­
riyle gelmişlerdi. Neredeyse burada kavga şenliği başla­
yacaktı.
Onbaşı Üç Oğul birdenbire Karakulan'ın koşarak gel­
diğini gördü. Yaver, yaklaşınca Türkçe olarak:
- Üç Oğul, ardımdan gel! diye haykırdı.
Ok gibi fırlayan Üç Oğul ona yetişirken, Kara.kulan,
koşu arasında durumu anlattı:
- Şe-min tetik davrandı. Veliahdı da, Yüen-kie'yi de
uzaktan okla öldürdü.
Üç Oğul, yaveri omuzundan tutarak durdurdu:
- Nereye gidiyoruz? Öyleyse vuruşalım.
- Veliaht öldükten sonra vuruşmak para etmez. Bizim
çeriler artık vuruşmaz.
- Biz ikimiz gidip vuruşamaz mıyız? Veliahdin öcünü
alamaz mıyız?
Karakulan, Üç Oğul'u kolundan_ çekerek yeniden koş­
maya başladı:
- Sarayda binlerce çeri var. İkimiz ne yapabiliriz?
Karakulan'ın yanında koşmakta olan Üç Oğul sordu:

Bozkurtların Ölümü

•

265

- Şimdi nereye gidiyoruz?
- Canımızı kurtarmaya. . .
- Avluda bıraktığımız çeriler nolacak?
- Onlara bir şey olmaz. Onlar hemen Şe-min'in, çerileri olup ardımıza düşecekler.
Üç Oğul sert bir küfür savurarak koşmakta devam et­
ti. Yaverin evine gidiyorlardı. Sarayda olup bitenden kim­
senin haberi olmadığı için herkes yavere saygı ile yol
açıyordu.
Nihayet Karakulan'ın binek atları, iki de yedek at ha­
zırlandı. Büyük bir çabuklukla pusat ve azıklarını aldılar.
Karakulan birkaç kese altını da yanına almayı unutmadı.
Şaşkınlıkla kendisine bakan beş uşağa birkaç güne kadar
geleceklerini, kendisi gelinceye kadar evi bildiği gibi çe­
virmesini söyleyerek atına atladı. Üç Oğul da öyle yaptı.
Şehrin sokaklarından dörtnala geçerek kapısına geldiler.
Veliahdin yaveri burada tanındığı için kendilerine bir şey
sorulmadı. Kapıdan çıktılar. Kurtulmuşlardı.
Ozaman Üç Oğul'un aklına yaverin evinde bıraktığı
Çinli sevgilisi geldi. Karakulan'a onların ne olacağını
sordu. Beriki büyük bir kayıtsızlıkla:
- Evimi zaptedecekler. İçindekiler ya Şe-min'in sarayına yahut onun yaverinin evine gidecek. . .
Ü ç Oğul az kalsın ağlayacaktı:
- O kız beni seviyordu. Onu ne diye birlikte almadık?
Karakulan güldü:
- Siganfu kızını Ötüken kızı mı sandın? O seni unuttu
bile. Belki şimdi yeni sevgilisiyle başbaşadır.
Üç Oğul bir küfür daha savurarak atını mahmuzladı.
Sonra birdenbire aklına bir şey gelmiş gibi sordu:
- Sen nereye gidiyorsun?
- Ötüken'e ... Anayurduma... Toprak ana vefasız oğullarını da bağrına basmaktan çekinmez ...

Kıtlık

•• ç MEVSİM daha geçti. Kocalar öldü.
Udoğdu. Bebekler yürümeye, küçük

Yeni bebekler
çocuklar koça
binmeye alıştı. Kısraklar tayladı; inekler buzağıladı. Or­
manlarda bozkurtların enikleri ava çıkmaya başladı.
Yamtar, Sançar ve Üç Oğul yüzbaşı oldu. Başlangıçsız,
sonsuz zaman yürüdü. 627 yılının kış ayları geldi. Kara­
kulan, Tunga Tegin'in buyruğunda bir yüzbaşı olmuştu.
Çin'in içyüzünü iyi bildiği için bilgisinden Kara Kağan
faydalanıyordu. Karakulan'la Üç Oğul Çin başkentinden
kaçarken Çin kağanı olan Şe-min, ııTaytsong» adını almış,
Türklere karşı yağılık göstermeye başlamıştı.
O yıl kış pek sert bastırmıştı. Kişi boyu kar yağıyor,
fırtınalar Ötüken'i inletiyordu.
"'
. "'

Üç günden beri ağzına bir lokma koymamış olan yüz­
başı Yamtar, gün doğmadan ava çıkıp gün batımına ka­
dar çabaladıktan sonra elleri boş olarak evine döndüğü
zaman gördüğü şey çok acıklıydı: Evdeşi açlıktan yatağa
girmiş, bir yaşındaki oğlu ölüm halinde idi. Ötekiler de
perişandılar. Fakat küçük çocuk açlığa hiç dayanamamış­
tı.

Bozkurtların Ölümü

•

267

Yamtar dışarı fırladı. Ne yapıp yapıp yiyecek bir şey
bulmalıydı. Birkaç adım atmıştı ki andası Gök Börü ile
karşılaştı.
Onbaşı Gök Börü bu sefer öfkeli değil, hatta delirmiş
gibiydi. Yamtar'a bağırdı:
- Yüzbaşı Yamtar! Bu kepazelik nedir? Bir tek atım,
bir tek koyunum kalmadı. Hepsi öldü. Şimdi de evde
küçük kızım açlıktan ölüyor. Sen ne yapıyorsun?
- Yapacak bir şey yok. Bir tek atım kaldı. Onu da ke­
sip yiyeceğiz. Gel sana da bir parça vereyim.
İki anda hızlı adımlarla Yamtar'ın ahırına yöneldiler.
Albız alsın! Yamtar'ın son atı da dün gece ölmüştü. Çare
yoktu. Ölü atı parçaladılar. Hemen orada ateş yakıp kı­
zartmaya koyuldular. Ateş söndükten sonra paylaştıkları
kızarmış etleri yiye yiye çadırlarının yolunu tuttular. Geç
kalmışlardı. Çünkü evlerine girdikleri zaman Yarntar'ın
oğlu, Gök Börü'nün kızı ölmüş bulunuyordu.
Yamtar; güçsüz, arık kalmış evdeşine et yedirerek onu
kurtarmaya çabalıyordu. Üç gündür bir şey yemeyen,
ondan önce de uzun zaman ağzına ancak bir iki lokma
atan bu zavallı genç kadının midesi ölmüş at etini kabul
etmiyordu. Taze et, kımız istiyordu. Bu durum karşısında
Yamtar çok düşünmedi. Çadırdan fırlayarak Gök Börü'ye
koştu, <(Ardımdan gel!» dedi.
Gece idi. Soğuk, derilerini sızlatıyor, yüzlerini dondu­
ruyordu. Yüzbaşı Yamtar iri gövdesiyle karanlıkta bir dev
gibi yürüyor, bir yandan da Gök Börü'ye:
- Biz Ötüken'in sahipleri açlıktan ölürken tutsak Çin­
liler bolluk içinde yaşasınlar... Bu olur mu? Ellerinden
güçle yiyecek alacağız. İçing Katun'la Şen-king yetmi­
yormuş gibi hergün birkaç Çinli beğ yahut bilgin daha
çıkıyor. Kara Kağarı'a verdikleri öğütlerle Ötüken'i kar­
makarışık ediyorlar. Bizim kağan da onlara inanıyor. Bu
olur mu? Ben yüzbaşıyım. Sen hala onbaşısın. Sonra elli

268

•

Bozkurtların Ölümü

adımdan koca Onbaşı Pars'ı vuramayan Şen-king tümen­
başı. .. Bu olur mu? diyordu.
Çinlilerin toplu bir halde oturdukları evlere gelmiş­
lerdi. Yamtar, yaptığını bilen bir adam durumuyla Çinli
evlerinden birine girdi. Bu evde, Ötüken'de zengin olmuş
Çinlilerden biri oturuyor, evdeşi ve Çinli uşağıyla birlikte
bolluk içinde yaşıyordu. İri bir Türk yüzbaşısıyla bir on­
başının sert bir yüzle içeri girdiğini gören Çinlilerin ben­
zi attı. Yamtar kükredi:
- Ulan Çinli, tez davran! Ne kadar yiyecek varsa şura­
ya yığ!
Ev sahibinin şaşkınlığı geçmişti. Kafa tutmak istedi:
- Sizi Kara Kağan'a şikayet ederim. Şen-king benim
dostumdur. Sonra...
Çinli sözlerini bitiremedi. Bir şakırtı oldu. Yamtar
şimşek gibi bir hızla kılıcını çekerek s;tvurup Çinlinin
başını uçurmuştu.
Evdeşi ayakta duramayarak yere yığılmıştı. Uşak tit­
reyerek koşuyor, kımızları, kurutları, taze etleri getiri­
yordu. Yamtar hepsini sırtladıktan sonra:
- Haydi Gök Börü! Ardımdan gel! dedi.
Gök Börü biraz daha içerde kalmıştı. Sonra koşarak
Yamtar'a yetişti:
- Kalanları da ben hakladım. Yoksa İçing Katun'a şi­
kayet edip anamızı ağlatırlardı, dedi.
Yolda yiyecekleri paylaştılar. Herkes kendi çadırına
koştu.
Yamtar, evdeşini ölümden kurtarmaya çalışıyordu.
Fakat evde herkes açtı. Ölmüş atın etini övütecek kadar"
sağlam bir işkembesi olan Yamtar'dan başka herkes iyi
yiyecek istiyordu. Kocamış ninesine o kadar aldırmıyordu
ama yarın birer yiğit olarak savaşa girecek olan oğullarına
baktıkça içi sızlıyordu. Küçük oğlu ölmüştü. Emzikli
evdeşi de çok kötü durumda idi. Yarrıtar bunaldıkça Çin-

Bozkurtların Ölümü

•

269

lilere düşman oluyor, ı<Tanrı bize Çinliler yüzünden öfke­
lendiği için böyle yapıyor.» diye düşünüyordu.
Çinlinin evinden topladığı azık hemen hemen bitmiş­
ti. Yarın için biraz bir şey kalmıştı. Yamtar bu güzelim
yiyeceklere baktıkça acıkıyor, acıktıkça da ölmüş atın
kızartmasından atıştırıyordu. Gözünü, yarın için evdeşi­
ne ayırdığı çamçaktan bir türlü alamıyordu ki dışardan
ayak sesleri işitildi. Kapı açılarak içeri Sülemiş girdi.
Benzi sapsarı idi. Yanan çıraların ışığı yüzüne vurdukça
büsbütün sarı gözüküyordu:
- Yamtar açlıktan ölüyoruz. Evde diri olarak bir evde­
şim kaldı. Onun için bana biraz azık veremez misin? diye
yalvardı.
Yamtar düşünmeksizin kımız çamçağına el attı. Yarı­
sını kendi evdeşine ayırıp kalanını da Sülemiş'e uzattı.
Yumruk kadar da bir kurut parçasını verdikten sonra:
- Al, bunları yengeme ver, dedi. Ölmüş atın kızartma­
sından bir parça koparıp:
- Bunu da sen ye! diyerek uzattı.
*

* *

Ertesi sabah Onbaşı Sançar erkenden kalkarak elinde
kalan iki attan birini kesip güzelce kızarttı. Kendisine
irice bir parça ayırdıktan sonra atına atlayarak andaları­
nın evlerine uğramaya başladı. Önce evi en kalabalık o­
lan Yamtar'a uğradı. Koca Yamtar ağlıyordu. Çünkü o
gece hem ninesi, hem oğullarından biri, hem küçük kar­
deşi, hem de evdeşi ölmüşlerdi. Gök başıma yıkıldı deyip
ah çekiyor, yarıaklarından aşağıya yaşlar boşanıyordu.
Somurtkan ve söz söylemesini bilmeyen Sançar: ııKalan­
ları kurtarmaya bak! » diye ona büyük bir parça et verdi.
Ömründe hemen hemen daima aç yaşamış olan Yamtar
hayatında ilk defa olarak önünde bol yiyeceği varken aşa
el sürmeden duruyordu. Dört yaşındaki kızıyla üç yaşın-

270

•

Bozkurtların Ölümü

daki oğluna et vererek yiyin dedi. Sançar çıkıp gittiği
zaman iştahla eti yiyen çocuklarına bakarak bağdaş kur­
muş olduğu yerde duruyor, hiç ses etmiyor, fakat gözle­
rinden bol ve gür damlalar yağıyordu.
Sançar ondan sonra Onbaşı Sülemiş'in evine uğradı.
Sülemiş'in benzi sarı, gözleri kızarıktı. Acı acı gülümsü­
yordu. Sançar durumu kavradı: Sülemiş'in evdeşi ölmüş­
tü. Sançar söyleyecek söz bulamadı. Oraya bir parça et
bırakarak çıktı.
En sonra Gök Börü'nün evine girdi. Deli onbaşı evin­
de yoktu. Üç çocuğundan biri ölmüştü. Kocamış anası
can çekişiyordu. Evdeşi halsiz yatağında yatıyor, iki ço­
cuğu açlıktan ağlaşıyorlardı. Sançar eti getirince iki kü­
çük, aç kurt gibi saldırdı. Genç kadın gülerek doğruldu.
İhtiyar ninede ise hiçbir hareket görülmedi.
Yüzbaşı Sançar kendi evine giderken birdenbire atını
durdurdu. Yerde birisi yatıyordu. Yüzü görünmüyordu.
Fakat Sançar yere atlayıp başını kaldırınca tanıdı: Bu
Onbaşı Karpak'tı. Sançar ilk önce bunu donmuş sanarak
yüzünü karla ovalamak istedi. Karpak donmuş değildi.
Gözlerini açarak Sançar'a bakınca:
- Boşuna uğraşma; benim işim bitti, diyebildi.
- Yaralı mısın?
Karpak'ın bakışları değişti:
- Yara da söz mü? Evdeşimle dön çocuğum öldü. Ben
dokuz gündür açım.
Sançar büyük bir emekle onu yerden kaldırarak atına
yerleştirdi. Kendisi de güçlükle binerek evine doğru sür­
dü. Karpak'ı yatağına yerleştirerek kendisine ayırdığı
etten ince bir parça kesip ona verdi. Fakat Karpak almı­
yor, gözleri tuhaf bir şekilde parlıyordu.
- İçing Katun'a müjde ver. Bir Türk onbaşısı daha ölü­
yor, dedi.
Biraz sonra Onbaşı Karpak yoktu.

isyan

ORKUNÇ kışı Kara Kağan'a göre daha iyi atlatan Tulu
KHan soğuk bir bahar gününde otağında otururken
Binbaşı Çamur Beğ içeri girerek:
- Tulu Han! Kara Kağan'dan ulak geldi . Seni görmek
istiyor, dedi.
Han buyruk verdi:
- Gelsin!
Biraz sonra Kara Kağan'ın ulaklar başısı Börü Tarkan
içeri girerek yere diz vurdu. Tulu Han kendisine gönderi­
lenin Börü Tarkan olmasın� biraz şaşmış gibiydi. İçinde
öfkeli bir alay çınlaması bulunan sert bir sesle sordu:
- De bakalım Börü Tarkan! Yüce Kağan başulağı yol­
lamakla beni yargılamak mı diler?
Çok sen bir adam olan Börü Tarkan tok bir sesle kar­
şılık verdi:
- Hayır han! Kıtlık ve açlık Ötüken'de adam komadı ...
Sana yollayacak başka ulak bulamadığı için Kara Kağan
beni gönderdi.
Tulu Han'ın yüzü sertleşti:
- Kağan'ın buyruğu nedir?
- Sırtarduşlar, Dokuz Oğuzlar, Bayırkular isyan ettiler.
- Evet?
- Yüce Kağan bu isyanı bastırmaya seni memur etti.

272

•

Bozkurtların Ölümü

- Yalnız kendi çerimle mi?
- Hayır! Kür Şad ve İşbara Han tümenleri de senin
buyruğunda olacak.
Börü Tarkan yancığından bir tahta çıkardı. Bu tahta
Kara Kağan'ın yazdığı bitigdi. Bunu saygı ile Tulu Han'a
uzattı. Tulu Han bu ağır yumuştan hiç de kıvarımamıştı.
Sırtarduşlar, hele Dokuz Oğuzlar gibi yiğit kişilerle çar­
pışmak, hem de hiç sevmediği amcası Kara Kağan'ın tahtı
için çarpışmak hoşa gider nesne değildi. Börü Tarkan'a
keskin bakışlarla baktı:
- Neye isyan etmişler?
- Açlıktan. Kara Kağan Ötüken'i doyurmak için vergi
istemişti.
- Kağan şimdi de bizden kan vergisi istiyor.
Börü Tarkan sustu. O da Tulu Han'a keskin bakışlarla
bakıyordu. Onun bakışlarının ve sözlerinin arkasında
kaybedilmiş bir tahtın acısı ve özlemi gizliydi.
Tulu Han, Börü Tarkan'ın bakışlarından rahatsız ola­
rak sordu:
- Kür Şad ve İşbara Han tümenlerinin çerisi tamam
mı?
- Hayır!
- Bu kadar çeriyle Dokuz Oğuzlar, yanlarında Sırtarduşlarla Bayırkular da olduktan sonra yenilir mi?
- Bu kış Ötüken'de attan da, kişiden de kırgın oldu.
Kara Kağan'ın sana yollayacağı çeriler yarı aç kişilerdir.
Kendi çerini de katarak isyarıcıları tepelemen kağanın
buyruğudur.
Arada bir susma daha oldu. Sonra Tulu Han'ın <�Buy­
ruk kağanındır.ı> dediği işitildi. Fakat Tulu Han bu sözleri
söylerken gülümsüyor, kağarıı aşağılıyordu. Börü Tarkan
öfkeden kıpkırmızı oldu.

Bozkurtların Ölümü

•

273

* *

Aradan on beş gün geçmişti. Tunga Tegin, kağanın
otağına girerek yere diz vurduktan sonra:
- İşler kötü, kağan! dedi.
Kara Kağan iki gündür zaten titizleniyordu. Beklediği
haberin gecikmesini iyiye yormuyordu.
- Tulu Han yenildi mi? diye sordu.
Tunga Tegin kederli bir sesle <cevet» dedi. Sonra şu
sözlerle haberi tamamladı:
- Çerimiz darmadağın oldu. Dokuz Oğuzlar çoğunu
kırdılar. Tulu Han pek az çeriyle dönüyor! Ötüken'de
tutunamayacağız!
- Kür Şad'la İşbara Han sağ mı?
- Sağ ama sağlam değiller.
- Gelince onları hemen buraya getir.
- Buyruk senindir.
*
* *

Akşama doğru Tunga Tegin, kağanın buyruğunu yeri­
ne getirerek Tulu Han'ı, Kür Şad'ı ve İşbara Han'ı kağan
otağına soktu. Üç başbuğ kağanı selamladılar. Kara Ka­
ğan çok üzgündü. Sert bir sesle sordu:
- Tulu Han! Savaş nice oldu?
- Kötü oldu kağan! Çünkü atlarımız arık, çerimiz yorgundu. Bize yiğit çeriler saldırmıştı.
- Bu kadar büyük bir bozgun için arık at, yorgun çeri,
yiğit yağı bahane olabilir mi?
Tulu Han sustu. Bozgun gerçekten büyüktü. Kağan
şimdi, omuzundan ve kolundan yaralı olan Kür Şad'la ko­
nuşuyordu:

274

•

Bozkurtların Ölümü

- Kür Şad! Bu bozgunun Gök Türk Kağanlığını teme­
linden sarsacağını düşünmedin mi?
- Gök Türk Kağanlığı Dokuz Oğuzlara yenilmekle te­
melinden sarsılmaz kağan! Çünkü Dokuz Oğuzlar bizim
kendi budunumuzdur. Sonunda yola geleceklerdir. Gök
Türk Kağanlığını temelinden sarsan şey başka şeydir.
Kara Kağan öfkeyle bakarak sordu:
- De bakalım: Kağanlığı temelinden sarsan şey nedir?
- Ötüken'deki Çinlilerdir. Hele bu Çinlilerin iş başına
geçenleridir:
- Ne demek istiyorsun? Şen-king'i mi anlatmak istiyorsun?
- Şen-king ve onun gibileri...
- Onu tümenbaşı yapan benim!
- Buyruk senindir kağan! Ama buyruğun senden gelmesi kağanlığın yıkılmasına engel olamaz.
Bu sert karşılık kağanın yüzünü kızartmıştı. Tokatlar
gibi acı bir sesle sordu:
- Siz savaşta üstünüze düşeni yaptınız mı?
- Yaptık! Dokuz Oğuzlar bora gibi, ateş gibi saldırıyorlardı. Güçsüz erlerimizin yay geren bilekleri titrerken
onların her oku bir Gök Türk'ü deviriyordu. Bozgunun
önüne geçmeye imkan yoktu. Yüzbaşı Yarntar'la Yumru
adındaki er olmasaydı çerimiz büsbütün yok olacaktı.
Kağan meraklanmıştı. Yüzbaşı Yarntar'ı tanıyordu.
Yumru'yu da hatırlamıştı. Sordu:
- Bunlar ne yaptılar da çeriyi kurtardılar?
- Sert akan bir deredeki yıkılmış köprüyü omuzları üstünde tutarak çerimizi geçirdiler.
- Bir tek köprüden çeri geçerken Dokuz Oğuzlar ne
yaptılar?
- Saldırdılar. Biz onları okla karşıladık.
- Yanında kimler vardı?
- İşbara Han, Bögü Alp ve birkaç yüzbaşı!

Bozkurtların Ölümü

•

275

Kara Kağan dikkatle İşbara Han'a baktı. Yüzünden ve
göğsünden yaralıydı. Dimdik duruyordu. Kara Kağan
bilmediği bir sebeple İşbara Haİı'ı seviyordu. Ona sordu:
- İşbara Han! Ok yağmuruyla Dokuz Oğuzları gecikti­
ren arkadaşlarınız kimlerdir?
- Yanımızda Binbaşı Bögü Alp'tan başka Yüzbaşı San­
çar, Yüzbaşı Üç Oğul, Yüzbaşı Yağmur, Onbaşı Sülemiş
vardı. Hepimiz, Kür Şad'ın tek başına yaptığını yapmış
değiliz.
- Yaraların derin mi?
- Bu yaralar beni öldürmez kağan! Yalnız içime işleyen başka bir yara var: Onbaşı Sülemiş savaşta can verdi!
- İşbara Han! Kişi evinde doğar, savaşta ölür. Bir Türk
onbaşısının ölümü sana neden bu kadar dokunuyor?
- Çünkü onun ölümü herkesin ölümüne benzemiyordu kağan!
.
İşbara Han, gözlerini otağın bir ucuna dikmişti. Sava­
şın o anını yeniden görüyordu. Bu öyle yiğitçe bir görü­
nüş idi ki kişi bunu ölünceyedek unutamazdı: Gök Türk­
ler kimi atlı, kimi yayan köprüye doğru kaçıyorlar, koca
Yamtar'la Yumnı'nun göğüslerine kadar suya girerek
insan gücü üstünde bir erlikle omuzlarında tuttukları
köprüden geçerek karşı kıyıya ulaşıyorlardı. Köprüden
ancak yanyana iki kişi geçebiliyor, karşı kıyıya varan
ölümden kurtuluyordu. Kür Şad, İşbara Han, Bögü Alp,
Sançar, Üç Oğul, Yağmur, Sülemiş köprünün sağında,
solunda durarak saldıran Dokuz Oğuzlara uzaktan ok
yağdırıyorlardı. Kür Şad o gün bir yıldırım parçasıydı.
Ona artık Ötüken'in keskin nişancısı denemezdi. O şimdi
ok Tanrısı gibi bir şeydi. Biçimine · getiriyor, bir okla iki
kişiyi deviriyordu. Atsız kalmış iki üç yaralı er, Dokuz
Oğuzların attığı okları yerden toplayıp bunlara getiriyor­
du. Fakat Dokuz Oğuzlar ölümü hiçe sayarak öyle bir
saldırıyorlardı ki biraz daha durdurulmazlarsa Gök Türk

276 • Bozkurtların Ö lümü

ordusunu yok edebilirlerdi. O zaman Bögü Alp'm, yakla­
şan Dokuz Oğuzlara at saldığı ve tek başına onları dur­
durduğu görüldü. Onun yaptığı bu şaşırtmaca, bir oya­
lama idi. Fakat Gök Türklerin karşı kıyıya geçmesini
sağlayacak kadar uzun sürmemişti. İşte o sırada oku
biten Onbaşı Sülemiş atından atladı. Köprünün sol ba­
şındaki ince ağaca koşarak kemeriyle kendisini koltukla­
rının altından bu ağaca bağladı. Bu iş o kadar çabuk ol­
muştu ki İşbara Han'dan başka kimse görmemişti. Bögü
Alp kan içinde yağının karşısından çekilirken Sülemiş
kılıcını savurarak gür sesle Dokuz Oğuzlara bağırıyor,
onlara meydan okuyordu. Dokuz Oğuzlar onu görünce
ok yağmuruna tuttular. Bir anda Sülemiş delik deşik
olmuştu. Fakat bağlı olduğu için düşmüyor, hala kılıcını
savuruyordu. Yiğit onbaşı Gök Türklere gereken en uzun
zamanı kazandırmıştı. Sağ kalanların hepsi karşı kıyıya
geçebilmişlerdi. Onun dirliğinde eğilmeyen yiğit başı
sağa bükülmüş, tulgası başından düşmüş, yüzü gözü kan
içinde kalmıştı. Gövdesinde kırk elli tane ok vardı. Onba­
şı Sülemiş ölmüştü. Fakat kılıcını hala sımsıkı tutuyor ve
bu kadar ok yediği halde neden düşmediğini anlamayan
asi Dokuz Oğuzların dörtnala saldırışı karşısında Gök
Türk Kağanlığının kanlı sancağı gibi boynu bükük bağrı
deşik duruyordu.
Köprüden geçen son Gök Türk İşbara Han'dı. Süle­
miş'in toprağı bol bol sulayan kanları İşbara Han'a «Ötü­
ken'de Türk yasası yürüsün diye öldüm•• diyor gibi gel­
mişti. Sonra Yamtar'la Yumru köprüyü bırakıp karşı kıyı­
ya geçmişler, arkadaşları tarafından çıkarılarak ata bindi­
rilmişlerdi.
İşbara Han bütün bu savaşı, bu yiğitliği yeniden görür
gibi olmuştu. Kara Kağan'a bunları anlatırken o da ürpe­
rerek dinliyor, heyecanlanıyordu.

Bozkurtların Ölümü

•

277

Konuşma bitmiş, üç başbuğ otağdan çıkmıştı. O gece
bütün Ötükenlilerin içini karalar bürümüştü. Dokuz
Oğuzlara yenilmek neyse ama Tulu Han'ın tevkif edilerek
zincire vurulup hapsedilmesi yıldırım tesiri yapmış, Ötü­
kenliler içlerinden kağana gücenmişlerdi.

Yüzbaşı Yağmur

Y

ÜZBAŞI yAGMUR BEG, yaralarını tımar ettirmek için

utacıya uğradıktan sonra kendi çadırına dönmüştü.
Yazın sonu geldiği halde, geçen Dokuz Oğuz savaşında
aldığı yaralar iyileşmemişti. Utacı, yaraların tezden ona­
rılması için iyi beslenmek gerektiğini söyleyip Yağmur'u
güldürmüştü. Çünkü bütün Ötükenliler gibi Yüzbaşı
Yağmur da kıtlıktan sıkıntı çekiyor, çok geceler aç yatı­
yordu; Anası, evdeşi, kızkardeşi, küçük oğlu hep birlikte
kıtlığa dayanıyorlardı.
Buna bir çare bulmak gerekti. İlkönce, buyruğunda
bulunduğu Tunga Tegin'e başvurarak kendisine biraz yi­
yecek verip yardım etmesini diledi. Tunga Tegin gülüm­
sedi:
- Bizi ölümden kurtaracak kadardan daha çok bir nes­
ne bulabilirsen al, diye cevap verdi. Bunun üzerine Yağ­
mur atadan, dededen kalma birkaç bıçağı, kamayı alarak
atına atlayıp Çin sınırının yolunu tuttu. Bunları satıp
biraz yiyecek getirmeye karar vermişti.
Yola koyulduğunun akşamında kendisi gibi birçok
Ötükenlilerin de Çin sınırına doğru akmakta olduklarını
gördü. Tek giden azdı. Çoğu ikişer, üçer, dörder, beşer
kişilik takımlar halinde gidiyorlardı. Ertesi gün Yağmur
Beğ de üç kişiye katılarak dört kişilik bir takım yapmıştı.

Bozkurtların Ölümü

•

279

Yoldaşlarından biri Ötüken'in çok iyi bildiği Kara Ozan­
dı. Kopuzu boynunda asılı idi. İkincisi Çalık'ın oğlu Gü­
müş, üçüncüsü de yüzünde uzun bir kıhç yarası olan
Onbaşı Pars'tı. Kara Ozan molalarda, gece konaklamala­
rında kopuzunu ele alıyor, onu imil imil inleterek güzel
ezgiler çalıyor, bazen de koşmalar düzüyordu.
Çin sınırına varmadan bir önceki konakta oturmuşlar,
ayı seyrediyorlardı. Hiç. bir azıkları kalmadığı için bol bol
su içerek yere uzanmışlardı. Kara Ozan yine kopuzunu
tıngırdatıyordu. Bir zaman, tellere dokunduktan sonra
bulmak istediği ezgiyi kavramış olacak ki bir yandan
söylemeye, bir yandan çalmaya başladı:
Türk atına atladı;
Çin'in ödü patladı.
Silinmez damağından
Kılıcın kanlı tadı.

Yağmur, Pars ve Gümüş bir taş sessizliği ile dinliyor­
lardı. Kara Ozan söylüyordu:
Açlık eş oldu, gitmez;
Yoksulluğumuz bitmez.
Ahımız göğe çıktı
Kara Kağan işitmez.
Uza günlerim uza,
Tannm güç ver kopuza.
Aç bırakıp yendirdin.
Bizi Dokuz Oğuz'a.

Kara Ozan birdenbire sustu. Başını önüne eğmişti.
Niçin sustuğunu hiçbiri anlamamışu. Yeniden başlayıp
kendi gönüllerini dağlamasını bekliyorlardı. Ozanların

280

•

Bozkurtların Ölümü

sözünde ve kopuzunda büyü mü vardı, bilinmez. Fakat
onlar çalıp söylerken Ötüken tek yürek gibi çarpardı.
Şimdi Ötüken'den uzakta, Çin ucundaki bu Ötükenli'ler
de Kara Ozan'ın ezgilerinde Tanrı'dan gelme bir yakınlık
buluyorlar, bu yakınlığın hiç geçmemesini, bitmemesini
istiyorlardı. Fakat Kara Ozan hala başını kaldırmamıştı.
Ne oluyordu? Bir şeye mi dalmıştı? Yoksa sayrı mı idi?
Kendisine en yakın olan Yüzbaşı Yağmur, omuzuna el
attı:
- Ozan! Çalsana! dedi.
Genç yüzbaşı, ayın ışığı altında başını kaldıran Kara
Ozan'ın yüzünü bunlu, gözlerini yaşlı gördü. Bu yaşlı
gözlerde, son kıtlığın yok ettiği bir ocağın üzüntüleri
vardı. Ötüken'de her evden birkaç kişi alan kıtlık Kara
Ozan'ın evini silip süpürmüş; evdeşi, baldızları, çocukla­
rı, kardeşleri, öksüz yiğenleri hep birden ölmüşlerdi.
Kara Ozan'ın evinden on yedi kişi eksilmiş, yalnız kendisi
kalmıştı.
O zaman Yağmur Beğ onun elinden kopuzunu çekip
aldı. Teller üzerinde bir iki gidip geldikten sonra çalıp
söylemeye başladı:
Açlıktan inler obam,
Sırtımda yırtık abam.
Evdeşimle oğlum aç;
Hey babam, aman babam!
Ötüken'in açları
Kemirir ağaçları.
Nerde Çin'in baçları?
Hey babam, aman babam!
Kılıç durur mu kında?
Tanrım bizi yakında

Bozkurtların Ö lümü

•

281

Bay kılıver akında.
Hey babam, aman babam!

Yağmur'un ozan olduğunu kimse bilmiyordu. O ko­
puz çalıp deyiş söylemesini babasından öğrenmişti. Ba�
bası ona <(hey oğul» diye deyişler söylerdi. O da şimdi
artık ölmüş olan babasını anarak hey babam, aman ba­
bam diye kopuz çalıyordu.
Dört yoldaş Çin sınırındaki pazarların birinde bir gün
kalıp mallarını satarak yerine yiyecek aldıktan sonra
Ötüken'e dönmeye başlamışlardı. İlk günü olaysız geçti.
İkinci günü öğleyin mola verdikleri bir tepecikte dinle­
nirken kuzeyden bir tozun kalktığını, bir karaltının bü­
yümeye başladığını gördüler. �özlerini oraya diken Ötü­
kenliler bir atlı yığının yavaş yavaş kendilerine doğru
ilerlediğini anlamışlardı. Fakat bunun ne olduğunu kesti­
remiyorlardı. Böyle bir kalabalığın alış veriş için Çin sını­
rına yöneldiği görülmüş şey değildi. Keskin gözlerini
gelen kalabalığa dikmiş olan Gümüş:
- Aralarında arabalar da var! diye bağırdı.
Yüzbaşı Yağmur buna:
- Ötüken'den göç mü oluyor? diye karşılık verdi.
Bu söz hepsinin içinde sızı uyandırdı. Çünkü şimdi
Ötüken Dokuz Oğuzlarla Sırtarduşların elinde idi...
Hiç bir şey anlamadan bekliyorlardı. Kafile biraz daha
yaklaşınca Kara Ozan:
- Bunlar hep Çinliler! diye söylendi.
O zaman hepsi birden ayağa kalktı. Onbaşı Pars kılı­
cını okşadı. Yağmur bir sıçrayışta atına bindi.
Bu gelenler çeri değildi. Aralarında kadınlar, çocuklar
da vardı. Fakat nereye gidiyorlardı?
Kafile yavaş yavaş dört Ötükenli'ye yaklaştı. En önde
çeri kılıklı iki kişi vardı. Bunların omuzlarında sadakları,
bellerinde kılıçları asılıydı. Arabalara kadınlarla çocuklar

282

•

Bozkurtların Ö lümü

binmiş, eşyalar yüklenmişti. Tek tük yaya gidenler de
vardı ama çoğu atlıydı. İşin tuhafı yanlarında birçok da
sığır ve koyun götürmeleriydi. Türkeli açlıktan kırılırken
bu Çinliler bu kadar hayvanı nereden bulmuşlardı? Yüz­
başı Yağmur, kafilenin kolbaşısına buyruk verir gibi ba­
ğırdı:
- Dur bakalım. Kimsiniz? Nereye gidiyorsunuz?
Kafilenin başındaki çeri kılıklı iki kişiden biri cevap
verdi:
- Kara Kağan'ın buyruğu ve izni ile Çin'e dönüyoruz.
- Hepiniz Çinli misiniz?
- Hepimiz Türkelindeki Çinlileriz.
- Çin'e niçin dönüyorsunuz?
- Türkelinde kıtlıktan ölmemek için ...
Yüzbaşı Yağmur'un yüzündeki gülümseme birdenbire
silindi. Kıtlıktan kaçtıklarını söyleyen Çinlilerin yanında
bütün Türkelini doyuracak kadar mal, davar, yılkı, azık
vardı. Dört arkadaşı bu mallara baktılar, bir de kıtlıktan
ölen yakınlarını düşündüler. Birden hepsinin bozkurtluk
damarları kaynadı. Yüzbaşı Yağmur'un bir işaretine bakı­
yorlardı. Genç yüzbaşı burada Kara Kağan türesinin de­
ğil, bozkır yasasının yürürlükte olduğunu düşünerek sert
bir sesle sordu:
- Türkelinde kıtlık varsa siz bu kadar davarı nereden
buldunuz?
Çinli sırıttı:
- Beğ yiğit! Biz bunları alım satımla kazandık.
Bütün Türkler gibi Yağmur'un aklı da alım satımla
zengin olmaya bir türlü ermiyordu. Hele Türkler açlıktan
kırılırken tutsak Çinlilerin alım satımla zengin olması
dünyadaki en büyük haksızlıktı. Kendi kendine çabuk bir
hesap yaptı. Sonra daha dik bir sesle Çinliye bağırdı:

Bozkurtların Ölllmll

•

283

Yoldaşlarına söyle: Azık, mal, davar, at ne varsa
dörtte birini bize ayırsınlar. Ondan · sonra canınız sağ
olarak Çin'e gidebilirsiniz . . .
Çinlinin yüzü karmakarışık oldu. O d a kendi kendisi­
ne bir hesap yapıyor ve dört kişiye karşı kendi çoklukla­
rına güveniyordu:
- Hangi hakla bizim malımızı istiyorsun?
- Kılıcımız hakkı ile!
- Beğ yiğit! Kılıç bizde de var. Tatlılıkla isterseniz
dördünüze birer koyun verelim. Ama bütün malımızın
dörtte birini isterseniz vermeyiz.
Yüzbaşının gözleri kararmıştı:
- Şimdi senden malınızın dörtte birini istemiyorum. O
biraz önceki isteğimdi. Şimdi yarısını istiyorum.
Çinli güldü:
- Ben de dört koyunu biraz önce veriyordum. Şimdi
bir oğlak bile vermem! dedi.
Yağmur Beğ hızla sadağından bir ok çekti ve Çinli
davranmadan gezleyerek onu göğsünden vurdu. Çinli
inleyerek atından yere düştü, bir iki debelendikten sonra
hareketsiz kaldı. Ortalığa derin bir sessizlik çöktü. Çinli­
ler çok kalabalıktılar. Fakat pek azında pusat vardı. Karşı­
larındaki dört kişi ise tepeden tırnağa pusatlıydılar. İki
taraf birbirine hırsla bakıştı. Sonra yüzbaşının buyruğu
işitildi:
- Tez davranın. Neyiniz var, neyiniz yoksa yarısını bu
yana ayırın. Yeniden tanışmaya kalkarsanız malınızın
hepsini alırım. Haydi, çabuk!
Çinliler işin sarpa sardığını, bütün mallarının tehlike­
de olduğunu görünce ellerinde olanın yarısını ayırmaktan
başka çıkar yol olmadığını anladılar. Kafilenin gerilerinde
olanlar da önden arkaya yapılan seslenmelerle durumu
kavramışlardı.
-

284

•

Bozkurtların Ölümü

Yüzbaşının buyruğu ile Gümüş ileri atılmış, Çinliler­
den alınan hayvanları sırayla, düzene sokuyor, bu işi tek
başına büyük bir ustalıkla başarıyordu. Derken bir gürül­
tü koptu: Bir Çinli at sürerek Gök Türkler'in yanına geldi. Öfkeli bir sesle haykırdı:
- Bana haksızlık oldu. İki koyun yerine üç koyun alın­
dı.
Bu sözler Yağmur'a karşı söylenmişti. Sonra birdenbi­
re Onbaşı Pars'ı gören Çinlinin gözleri parladı:
- Onbaşı Pars! Şu arkadaşına söyle de koyunun birini
geri versin, dedi.
Yağmur'la Kara Ozan bu Çinlinin düzgün bir Türkçe
ile söz söylemesine ve kırk yıllık tanış gibi Pars'la ko­
nuşmasına şaşmışlardı.
Pars cevap vermiyordu. Çinli durmadan söylüyor, el­
leriyle işaretler yapıyordu. Yüzbaşı Yağmur sert bir sesle
Çinliyi susturdu:
- Yüzbaşı dururken onbaşıyla konuşulmaz!
- Onbaşı Pars benim kapı yoldaşımdır.
- Ulan Çinli! Kendini Türk beği mi sandın? Onbaşı
Pars neden senin kapı yoldaşın oluyormuş? Sen kimsin?
Çinlinin hilekar yüzünde kötü gülümsemeler dolaşı­
yordu. Bir Yağmur'a bir Pars'a bakıyor, kötülük etmekten
hoşlanan bir durum alıyordu:
- Yüce Beğ! Ben Türk beği değilim ama Türk beğ­
lerinin otağına çok girmişim. Tulu Han'la şölende çok
oturmuşum. Tulu Han'ın çok buyruğunu yerine getirmi­
şim. Bu Onbaşı Pars da Tulu Han'ın ordusunda idi. Onun
için benim kapı yoldaşımdır. Adım ((Çang-suııdur.
Yağmur'la Kara Ozan bakıştılar. Çinli, araya fit soktu­
ğundan pek keyifliydi. Hatta kafasının içinden şu Türkle­
ri hemen oracıkta dövüştürüp alınan mallarını kurtarmak
gibi yaman bir düşünce bile geçiyordu. Karşısındakileri
birbirine katmak için sözlerine devam etti:

Bozkurtların Ölümü

•

285

- Onunla çok yolculuk ettim. Yavuz bahadır olduğunu
da bilirim. Hatta bir gün Ötükenli bir yiğitle vuruşunu da
seyrettim. Kendisi yaralandığı halde karşısındakini öl­
dürmüştü. Ölenin adını da sonradan öğrenip söylemişti.
Galiba onbaşı Burguçan'dı. . .
- Onbaşı Burguçan mı?
Bunu Yağmur sormuştu. Demek kendi arkadaşlarını
öldüren adam şimdi yanında bulunan Pars'tı. Yağmur
kılıcına el attı. Fakat hemen kendini toplayarak Çinli'ye
haykırdı:
- Susacak mısın? Yoksa susturayım mı?
Çinli susmuştu. Yüzbaşı son buyruğunu verdi:
- Haydi bakalım, dırlanmayı kesip yola koyulun ! Ça­
buk...
Çinliler güneye doğru akıp gittiler. Dört Türk'e elli
kadar atla birkaç yüz sığır ve koyun, torbalar dolusu da
azık kalmıştı. Yüzbaşı Yağmur üleştirmeden önce Onbaşı
Pars'ı sorguya çekmek istiyordu:
- De bakalım onbaşı! Benim yoldaşım Burguçan'ı öldüren sen misin? diye dik bir sesle sordu.
Pars olur olmaz şeylerden yılacak kişi değildi.
- Evet, ben öldürdüm, diye cevap verdi.
- Er erle dövüşür ama senin şu suratsız Çinli ile yoldaşlığın iyi kişi olmadığını gösteriyor. Söyle bakalım.
Burguçan'ı neden öldürdün?
- İkimiz de Tulu Han ordusunda olduğumuz için Çin­
liyle yoldaştım. Burguçan'a gelince o bana engel olduğu
için öldürdüm.
Burguçan'ı Pars'ın öldürdüğünü anladıktan sonra Yağ­
mur'un daha çok konuşmaya niyeti yoktu. Öteki de daha
çok hesap vermeye hiç istekli gözükmüyordu. Kartal
bakışlarıyla birbirlerini kolluyorlardı. Birdenbire kılıç
çekerek birbirlerine saldırdılar. At üzerinde sert bir vuruş
başladı.

Tanrı
Türklere Kızıyor

ÜNEŞ, !ürkeline yeni bir yaz daha getirmişti. Fakat
Gartık Otüken Gök Türklerin değildi. Sırtarduşlar

oraya hakim olmuşlar, hanları da Çur Bilge Kağan adı ile
Gök Türklere rakip bir durum almıştı. O korkunç kıtlık
geçmiş, ölen ölüp kalan kalmıştı.
Yamtar, Sançar ve Gök Börü kımız içiyorlardı. Yam­
tar'ın karnı tok, sırtı pek olduğu için keyfi yerinde idi.
Söz dönüp dolaşıp Tulu Han'a geliyordu. Tulu Han ha­
pisten çıktıktan sonra Kara Kağarı'ı tanımamış, Çin'e elçi
gönderip yardım dilemişti. Gök Türk Kağanlığının tahtını
dava etmekten bir türlü caymıyordu. Yamtar:
- Çin kağanı bu kez Tulu Han'a yardım etmedi, dedi.
Gök Börü:
- Tulu Han en iyi elçilerini yitirdi de ondan, diye cevap verdi.
Yamtar sordu:
- Bu iyi elçiler kim?
Gök Börü her zaman olduğu gibi sert ve öfkeli öfkeli
konuşuyordu:

Bozkurtların Ölümü

•

287

Baş elçisi Binbaşı Çamur Beğ'di. Tulu Han hapiste
iken onu buğa süstÜ.61 Bağırsakları dışarı uğrayıp öldü.
Bir de onun yardımcısı Onbaşı Pars vardı.
Yamtar'ın gözleri açıldı:
- Ne? Pars mı? Bizim Pars mı?
- Bizim Pars olur mu? Başka Pars. Onu da Yüzbaşı
Yağmur Beğ öldürdü!
Yamtar ferahlamıştı. Bu ferahlıkla bir çamçak kımız
daha içti. Gök Börü tamamladı:
- Bir de Çinli Çang-su vardı. Tulu Han Çin'e elçi gön­
derdikçe dilmaçlığı bu herif yapardı. Yüzbaşı Yağmur,
Gümüş'ü ardından gönderip onu da temizletti.
- İyi olmuş. Şu yüzbaşıyı, görürsem ona iki çamçak kı­
mız vereyim.
Yamtar'ın çadırında idiler. Bir yandan kızarmış et yi­
yorlar, durmadan da kımız içiyorlardı. Bir aralık Yamtar
elini sınma götürerek sıvazladı. Sonra:
- Uykudan kalksam kış içindeyiz sanırdım. Soğuk mu
var, nedir? Bu kadar kımız içtiğim halde üşüyorum. Yaz
günü de böyle üşündüğünü kimseden işitmemiştim.
Gök Börü ellerini uğuşturdu:
- Yahşi söz ettin. Benim de ellerim donmuş. Yoksa
çok kımız içip esridik mi?
- Esriyen kişiye dünya sıcak gelir. Biz ise neredeyse
donacağız.
Hiç söze karışmayan Sançar da üşüdüğünü anlamıştı.
Yazın bu en sıcak ayında böyle soğuk nasıl olurdu? Bu
işte elbet bir yanlışlık vardı. Sançar bunu anlamak için
kalkıp kapıya yöneldi. Gün batmak üzere idi. Sırtları
kapıya dönük olan Yamtar'la Gök Börü arkalarına soğuk
bir rüzgarın değdiğini duyarak başlarını kapıya çevirirler­
ken kapının dışındaki gürültüden Sançar'ın yere düştü-

61 Süsmek: Boynuzla vurmak.

288

•

Bozkurtların Ölümü

ğünü anladılar. Arkasından Sançar'ın o ünlü kahkahası
ortalığı çınlattı. İki anda bir an için bakıştıktan sonra
fırlayıp kapıdaki keçeyi araladılar. Ey Ulu Tanrı ! ... Koca
Yamtar'ın gözleri yuvasından uğrayıp ağzı açıldı. Yalnız;
cNay, vay, vay» diye haykırabildi. Deli Gök Börü ise o
kadar şaşırmıştı ki, şaşkınlıktan yere yuvarlandı.
Yazın ortasında kuşbaşı kar yağıyordu. Kapının ö­
nündeki kardan Sançar ayağı kayarak yere düşmüştü. Bir
yandan katılıyor; bir yandan da:
- Biz çadırda kımız içerken dört ay geçip kış gelmiş de
haberimiz olmamış! diye söyleniyordu.
Bu sırada Yamtar'ın beş yaşındaki kızıyla dört yaşın­
daki oğlu karların arasında düşe kalka koşarak geliyor­
lardı. Yamtar onları görünce biraz toparlanarak sordu:
- Ulan, bu ne?
Sanki yazın ortasında kar yağmasından sorumlu o­
lanlar bu küçük çocuklarmış gibi koca yüzbaşı onlara
bakıyor, onları sorguya çekiyordu. Kız, korkulu ve şaşkın
gözlerle babasına bakıyor, soğuktan titreyip dişleri birbi­
rine vurarak söylüyordu:
- Baba! Biz kırda oynarken birdenbire kar yağmaya
başladı. Çok üşüyoruz baba...
Fakat Sançar'ın kahkahaları bütün sesleri bastırıyor,
konuşmaya imkan vermiyordu. Yamtar ne yapacağını şa­
şırmıştı. Sançar'ı susturmak için onu atının sırtına bağ­
layıp koşturmaktan başka çıkar yol yoktu. Halbuki San­
çar'ın atı şimdi burada değildi. Hem de Sançar'la uğraşsa
çocuklar da, kendisi de donacaktı. Yere düşmüş olan Gök
Börü'yü bir davranışta kaldırarak bağırdı:
- Çabuk, Sançar'ı içeri getir!
Kendisi de çocukları yakalayarak içeri girdi. Hemen
onları bir keçeye sararak oturttu. Sırtına kışlık kürkünü
geçirdi. Gök Börü'nün içeri getirip yere bıraktığı, katıl-

Bozkurtların Ölümü

•

289

mak üzere olan Sançar'ı kavrayınca Gök Börü'nün sınma
verdi. Savaşta buyruk veriyormuş gibi gürledi:
- Çadırın içinde Sançar'ı koştur. Hem sen ısınırsın,
hem de o katılıp soluğu kesilmekten kurtulur. Çabuk
davran! ...
Sırtında Sançar olan Gök Börü çadırın içinde koşarken
Yamtar hızla yedek çadır direklerini çıkarıp kırdı. Kavla
tutuşturarak yaktı. Birdenbire gelen kıştan ölmemek için
yapılacak başka iş yoktu. Çocukları ateşin başına getirdi.
Sonra kürkünü çıkarıp yere atarak, artık yorulmuş olan
Gök Börü'nün sırtından Sançar'ı aldı. Ona kürkü giyip
ateşin karşısına geçmesini söyledikten sonra kendisi
çadırın içinde Sançar'ı koşturmaya başladı. Yamtar çok
güçlü olduğu için çabuk yorulmayacaktı ama çadır dar ol­
duğu için döne döne koşmak mecburiyeti başını döndü­
rüyor, koşarken sendeliyordu. Sançar ise gözlerinden
yaşlar boşanarak kahkahalar atıyor, katılmak .derecelerine
geliyor, bir yandan da:
- Yamtar'a bak!. .. Kara Kağan'ın aygırlarından daha
eşkin koşuyor! diye söyleniyordu.
Böyle tuhaf bir şeyi ilk defa gören çocuklar da gülme­
ye, kahkahalar savurmaya başlamışlardı. Deli Gök Börü
ilkönce Sançar'a öfkeli öfkeli bakıyordu . Çocukların gülü­
şü ona gerçekten gülünecek bir şey olduğunu hatırlattı.
Yamtar'ın kocaman kürkü içinde kendisinin bir çocuk
kadar kalışı da tuhafına gitti. O da kahkahalarla gülmeye
başladı. Yamcar, hem sendeleyerek koşuyor, hem de
alnından terler damlayarak şöyle diyordu:
- İyi oldu. Kızıştım. Yoksa soğuktan donacaktım. Siz
de amma gülüyorsunuz be! .. . Gülünecek ne var ki? Pek
de yok değil ya...
Ve dayanamayarak o da gülmeye başladı. Kahkahalar
atan Sançar sırtında olduğu halde o da gülüyor, kahkaha-

290

•

Bozkurtların Ölümü

lar savuruyor, bir yandan da çadırın içinde fırdolayı dö­
nüyordu.
• *

Yazın en sıcak çağında beş gün, Türkeli karakış var­
mış gibi soğuktan donup bunaldı. Hazırlığı olmayanlar­
dan donup ölenler, sayrı düşenler vardı. Herkesi bir kor­
ku bürümüştü. Bu, herhalde Tanrı'nın bir öfkesi olma­
lıydı. Türkelinin en kocamışları bile yaz ortasında böyle
bir soğuğu ne görmüşler, ne de atalarından, dedelerinden
işitmişlerdi. Evet, herhalde Tanrı öfkelenmiş, Türklere
gücenmiş olacaktı. Herkes bunu düşünüyor, buna bir
sebep arıyordu.
Tanrı elbette öfkelenirdi. Kara Kağan bir yerde dur­
muyor, oradan oraya göçüyordu. Türkler artık eskisi gibi
ölülerini yakmıyorlar, gömüyorlardı. Kağan, Çinli İçing
Katun'un sözlerine kanmakla kalmıyor, Şen-king'i Türk
beğleri gibi tümenbaşı yapıyordu. Tulu Han, durumu,
unutarak ayrı kağanlık kurmak davasının ardından koşu­
yordu. Çinlilerden gelen bela yetmiyormuş gibi kağan
şimdi de Çao-teyen adlı bir Çin bilgininin sözleriyle iş
görür olmuştu.
Yamtar o geceyi nasıl atlattığına şaşıyordu. Hem San­
çar'ı katılmaktan, hem de çocuklarla Gök Börü'yü ve ken­
disini donmaktan kurtarmıştı. Son kıtlıktan sonra kendi­
lerini yeni yeni toparlamaya çalışırken bu beş günlük don
yeniden birçok hayvanlarını öldürmüş, kendilerini yine
acıyacak duruma sokmuştu. Soğuklar geçmişti ama bu­
dundaki ürküntü geçmemişti. İçlerinde anlaşılmaz bir
acı, büyük bir korku vardı. Onlara gökten bela yağacak­
mış gibi geliyordu.
Bir akşam Yüzbaşı Yamtar çocuklarıyla birlikte yeme­
ğini yiyip kalkmıştı ki. birdenbire çadırın kapısı açıldı.

Bozkurtlann Ölümü • 291

Çıranın sönük ışığı altında Yamtar, Gök Börü'nün sapsarı
benzini seçmekte güçlük çekmedi. Andasında bir olağa­
nüstülük olduğunu anlayan Yamtar, <<Ne var Gök Böril»
diyerek sorarken karşısındakinin titremekte olduğunu da
gördü. Gök Börü söz söylemiyordu. Çeneleri birbirine
çarpıyor ve kıpırdamadan Yamtar'a bakıyordu. Dirliğinde
hiçbir şeyden korkmamış olan bu Ötüken delisini böyle
titreten şey ne olabilirdi?
Bugünlerde Tanrı'nın öfkesi Üzerlerine yağmakta ol­
duğu için Gök Börü'nün korkusu yavaş yavaş Yarntar'a da
bulaşıyordu. Omuzlarından tutarak onu sarstı:
- Söylesene ne var? diye bağırdı.
Gök Börü yine ağzını açmadı; yalnız Yarntar'ın kolun­
dan tutarak onu çadırın kapısından dışarı çekti. Yine kar
veya buz göreceğini sanan fakat böyle bir şey görmediği
için ferahlayan Yamtar'a göğü gösterdi. Yamtar bir irkil­
di; gözlerini uğalayarak yine göğe baktı. Sonra Gök
Börü'nün yakasına yapışarak ve korkudan titreyerek:
- Bu da ne? diye bağırdı.
İki anda birbirlerine sarılarak titremeye başlamışlardı.
Çünkü gökte üç tane ay birden parlıyordu. Onlar böyle
dururken birdenbire uzaktan bir haykırışma işittiler.
Sonra bir koşuşma, bir gürültü oldu. Biraz sonra bütün
Türkeli ayakta idi. Bağırışıyorlar, kılıçlarıyla kalkanlarına
vurarak gürültü yapıyorlar, göğe ok yağdırıyorlardı. Yam­
tar «Durmak olmaz» diyerek Gök Börü'yü çadırına çekip
pusatların durduğu yere götürdü: Çabucak birer sadak
takındılar. Birer kılıçla kalkan alıp dışarı fırladılar. Onlar
da kılıçlarını kalkanlara vurmaya, göğe ok atmaya başla­
dılar. Kadın, erkek, çoluk, çocuk binlerce kişinin bağırış­
ması korkunç bir gürültü yapıyor; köpekler uluyarak, at­
lar kişneyerek, inekler böğürerek bu gürültüyü artırıyor­
du.

292

•

Bozkurtların Ölümü

Üç ayın birleşmesini boşuna bekleyerek bağırışıp yo­
ruldular. Aylar, batıncaya kadar birleşmedi. Batıp ortalığı
karanlığa bıraktıktan sonradır ki bu korkmuş ve coşmuş
insanların gönüllerine biraz su serpildi. Çadırlarına çeki­
lip uyudular. Buna uyudular denemezdi. Yorgunluktan
sızmışlardı.
*

* *

Fakat bütün Elde uyumayan bir kişi vardı. Binbaşı
Bögü Alp sabaha kadar Kıraç Aca'nın sözlerini düşün­
müştü. Bögü Alp'ın beynine işlenmiş olan bu sözler ya­
vaş yavaş gerçekleşiyordu. Kıraç Ata demişti ki:
«Büyük günler geliyor ... Kıtlık olunca ay parçalana­
cak... Kara Kağan'ı öldürmeyeceksin ... Onu tasa öldüre­
cek. Bir şehirde toplanmış kırk er görüyorum ... Araların­
da sen de varsın ... Yağmur yağıyor... Irmağın kıyısında
dövüşüyorsunuz... Budun kurtuluyor... Adınız unutul­
mayacak... Bin üç yüz yıllık ölümden sonra dirileceksi­
niz ... Acunun batımına dek adınız gönüllerde kalacak... »
İşte kıtlık olduktan sonra ay parçalanmıştı. Demek ki
sıra Kara Kağan'ın tasadan ölmesine gelmişti. Bögü Alp,
Kıraç Ata'nın sözlerini, o sözler söylendiği zaman bu ka­
dar iyi kavrayamamıştı. Şimdi, işler olduktan sonra, es­
kiden kavrayamadığı o sözlerin ne büyük gerçekler oldu­
ğunu anlıyor, derin derin düşünüyordu. Bir ulu şehirde
toplanmış olan kırk er acaba kimlerdi? Bu ulu şehir nere­
si olabilirdi? Hele bin üç yüz yıllık ölümden sonra diril­
mek? ...
Bögü Alp'ın gönlünde anlaşılmaz bir sıkıntı vardı. Tan
yeri ağarmadan çadırından çıkmış; kırda, bayırda gezin­
meye başlamıştı. Nereye gittiğini kendisi de bilmiyordu.
Ne yaptığının da farkında değildi. Bir aralık kendisine

Bozkurtların Ölümü

•

293

geldiği zaman bir tümseğe yaslanmış olduğunu, güneşin
doğmak üzere bulunduğunu gördü. Birdenbire beyninde
şimşek gibi bir düşünce çaktı: Acaba yine Kıraç Ata'ya
gitse nasıl olurdu? Acaba Kıraç Ata sağ mıydı? Bögü Alp
gitmeye karar vermek üzere idi. Birdenbire gözleri ileriye
takıldı. Sonra oturduğu yerden ayağa kalkarak çevresine
bakındı. Tuhaf şey!. . . Topraktan kızıl bir duman çıkıyor­
du . Şimdiye kadar böyle bir şey görmemişti: Yazın kar
yağdıktan, gökte üç ay görüldükten sonra şimdi de yer­
den kızıl bir buğunun fışkırması ne anlaşılmaz, ne ina­
nılmaz şeydi.
Güneş yükselirken buğular da artıyor, dumanlaşıyor­
du . Adımları Bögü Alp'ı evine doğru sürüklerken birçok
kişiler de şaşkınlık ve korku ile yeri kaplayan kızıl duma­
na bakıyorlar, birçokları da pusatlanarak çadırlarının
kapısında bekleşiyorlardı. Hiç kimse olan işlerin içyüzü­
nü anlayamıyordu. Ne kamlar, ne ozanlar, ne beğler, ne
kocamışlar bu işlere bir kulp takamıyorlardı. Herkes
başlarında bir felaketin dolaştığını sezip duruyor, buna
karşı bir şey yapamamanın verdiği tevekkülle boynunu
büküp susuyordu. Kış, kıtlık, sayrılık Türkelini kasıp
kavurmuş, çoğu ölmüş, kişiler ve atlar arık kalmıştı. Tan­
rı'nın öfkesi herhalde daha geçmemiş olacaktı ki şimdi
de yaz ortasında don oluyor, ay üçe bölünüyor, yerden
kızıl dumanlar fışkırıyordu.

* *

Tanrının öfkesi daha geçmemişti.

Bozgun

RTESİ bahar Türkeline erkence geldi. Gökten inen
Etürlü belalarla bitkin bir hale gelen bu insanlar biraz

do.-yum almak için Çin'e akın etmekten başka hiçbir
şeyin fayda vermeyeceğini düşünmekte birliktiler. Kağan
ne tasarlıyordu da akın buyruğunu vermiyor, bunu bir
türlü anlayamıyorlardı. Akın buyruğu geciktikçe söylenti­
ler, dedikodular artıyor, açıktan açığa kağan aleyhinde
söylemekten çekinmeyenler çoğalıyordu.
İçing Katun, Çinli adamları yoluyla kağan ve kendisi
aleyhinde kimlerin konuştuğunu haber alıyordu. Bunla­
rın arasında Binbaşı Bögü Alp'ın da bulunduğunu işitince
bunu önlemek gerektiğini, önlemezse kötü bir sonuca
varabileceğini düşündü. Bögü Alp'ın gözünü daldan bu­
daktan sakınmaz bir bahadır olduğunu işitmişti. Üstelik
de İşbara Han'ın damadı idi. İçing Katun, Kara Kağan'a
en sadık beğ olan Uluğ Tarkan'ı çağırtarak buyruklarını
vermekte gecikmedi. Bögü Alp'ı herkes tanıyordu. Hele
Batı Kağanı'na elçi gittikten sonra ünü, sanı büsbütün
yayılmıştı. Uluğ Tarkan, binbaşıyı bulduğu zaman sert
bir sesle sordu:
- Binbaşı Bögü Alp! Kağan ve katun aleyhinde söz et­
mişsin, doğru mu?
- Doğrudur Tarkan!

Bozkurtların Ö lümü

•

295

Öyleyse, kağanın buyruğunu beklemek üzere seni
hapsedeceğim.
- Peki gidelim.
Tam bu sırada atlı bir ulak gelerek yarin çerinin top­
lanması için Kara Kağan'ın verdiği buyruğu bildirip dört­
nala uzaklaştı. O zaman Bögü Alp işte bir yanlışlık olaca­
ğını sezerek:
- Uluğ Tarkan! Buraya gelmek için buyruğu kağandan
mı aldın? diyerek sordu.
- Hayır! Katundan aldım.
- Öyleyse seninle beraber gelemem.
- Neden?
- Kara Kağan savaşa gitmek için beni orduya çağırırken İçing Katun beni deliğe tıkmak için sana buyruk
veremez.
- İçing Katun bana bu buyruğu verdi.
- Verse de değeri yok. Birazdan atıma bindikten sonra
İçing Katun'un buyruğunu tanımam.
Uluğ Tarkan çok direnmedi. Çünkü Bögü Alp'ın haklı
olduğunu görüyordu. Dirense de binbaşının dinlemeye­
ceğini görüyordu. Bögü Alp'la teketek dövüştükten sonra
da katunun buyruğunun yerine gelmesi ihtimali pek azdı.
Uluğ Tarkan geri döndü.
-

*
* *

Binbaşı Bögü Alp bunun ne biçim bir akın olduğunu
anlayamıyordu. İşbara Han ordusu akına gelmemişti. Kür
Şad tümeni de yoktu. Tulu Han'a gelince: O Kara Kağan'­
la birlikte akın etmek şöyle dursun, ona yağı olmuş, Çin'­
le dostluğa girişmişti. Kara Kağan ordusu Çin'e yürürken
Tulu Han Çin sarayına konuk gelip büyük törenle karşı­
lanmıştı. Tulu Han'ı kendisine çekerek Çin'in güçlendiği

296

•

Bozkurtların Ölümü

bir çağda Kara Kağan iki tümen çeriyle akına çıkıyordu.
Üstelik bu iki tümenden birinin başı da uğursuz Çinli
Şen-king'di.
Yürüyüşün ilk gecesinde, konakladıkları yerde Binbaşı
Bögü Alp, Binbaşı Ay Beğ'le bunları konuşuyordu. Atla­
rını sonsuz bozkırda otlamaya bırakıp kendileri yere
uzanmışlardı. At uşağı Yumru epey ileride, borusu belin­
de olduğu halde bağdaş kurmuş, kılıcını biliyordu. Bögü
Alp dedi ki:
- Ay Beğ! Niçin iki tümenle akın yapıldığını biliyor
musun? İşbara Han'la Kür Şad'ın niçin akında bulunma­
dığını biliyor musun? Bu akında ne kazanacağımızı yahut
ne kaybedeceğimizi biliyor musun?
Ay Beğ acı acı gülümsedi:
- Bunu İçing Katun'la Şen-king'e sormalı. Bu kadar aç­
lık çektikten sonra, biz kadınlarımız ve çocuklarımızla
Çin'e yüklenmeliydik.
İki binbaşı kendilerine bir bilmece gibi gelen meseleyi
konuşarak hareketli bir tartışmaya daldılar. İlk önce çok
yavaş konuşuyorlardı. Sonra sesleri yükseldi. Yumru'nun
işitebileceği kadar sertleşti. Yumru, basit bir çeri olduğu
için akına giden çerilerin sayısı onu pek ilgilendirmiyor­
du. On tümenle saldırmak yahut iki tümenle akın etmek
arasında bir ayrıntı görmüyordu. O şimdiye kadar karşı­
sında hep bir tek yağı görmeye alışmıştı. O bir teki hak­
ladıktan sonra başka tekler de çıkıyordu ama bundan
Yumru'ya bir zarar gelmiyordu. Yağı, isterse yüz tümen
olsun, yüz tümeni birden Yumru'nun karşısına çıkacak
değildi ya. Bu yüz tümenin içindeki herhangi bir tümen­
den herhangi bir er kendisine gelecek, Yumru da onu
nasıl olsa tepeleyecekti. Onu tepeledikten sonra ötekiler
de gelse aynı şeydi. Bu binbaşılar ne diye oturup çeri
sayısı tartışması yapıyorlardı? Yumru bunları fazla dü­
şünmeye vakit bulamadı. Serin gece rüzgarının altında,

Bozkurtların Ölümü • 297

toprağın üzerinde, yıldızlara bakarak tatlı ve rahat bir
uykuya daldı.
Binbaşılar gece yarısının geçtiğini duymamışlardı.
Hatta yavaş yavaş yaklaşıp arkalarında duran gölgeyi de
sezinlememişlerdi . Daha doğrusu bunun farkına varmış­
lardı ama, gelip geçmekte olan bir gece nöbetçisine bak­
maya lüzum görmemişlerdi.
Fakat gölgenin baş uçlarında dikilip kalması, en sonra
binbaşıların dikkatini çekti. Başlarını kaldırıp öfkeyle
nöbetçiye bakmalarıyla yerden fırlamaları bir oldu . De­
. minden beri nöbetçi diye aldırmadıkları bu gölge Kara
Kağan'ın ta kendisiydi.
İki binbaşı yere diz vurdular. Kağan bunlu bakışlarla
onları süzerek:
- Yanlış düşünüyorsunuz binbaşılar! dedi.
Sonra onların taş gibi sessiz ve hareketsiz durdukları­
nı görerek sözlerini tamamladı:
- İşbara Han'la Kür Şad'ın bütün çerisini toplasak bir
tümen cutmaz. Bunun da yarısı atsızdır. Kendim de an­
cak iki tümen çeri çıkarabildim. İşbara Han'la Kür Şad
bozuk düzen çerileri ve arık atlarıyla Türkelini, biz yok­
ken herhangi bir saldırışa karşı koruyacaklardır. Son
kıtlık ve açlıkta ne kadar insan, ne kadar hayvan öldü
biliyor musunuz? Bilmezsiniz. Ben, Türk kağanı Kara
Kağan, bu orduyu donatmak için, binlerce attan elimde
kalan bir iki yüz atımı da çerilere dağıttım. Bindiğim tek
eşkin atımdan başka bir şeyim yok.
Kara Kağan bu sözleri söyledikten sonra çabucak ve
sert adımlarla uzaklaştı. İki binbaşının bu işe canları çok
sıkılmıştı. Bögü Alp sabaha kadar uyuyamadı.
..
* ..

298

•

Bozkurtların Ölümü

İki gün sonra Gök Türk ordusu Uyang dağına vardığı
zaman öncüler Çinlilerin göründüğünü bildirdiler. Öncü­
lerle çaşıtlarm getirdiği bilgiye göre Çin ordusu iyi giyim­
li, iyi besili beş altı tümenden mürekkepti. Kara Kağan'ı
en çok düşündüren şey Tulu Han'ın da karşı tarafta olup
olmadığı idi. Tulu Han'ın ve çerilerinden kimsenin Çin
ordusunda bulunmayışı Kara Kağan'ın biricik avuncu
oluyordu. Yoksa yorgun ve arık iki tümenle üç kat üstün
bir düşmana karşı çarpışmak o kadar kolay değildi.
Bögü Alp, Türk ordusunun sağ kanadında geriye, ye­
dek olarak konulmuştu. Oldukça yüksek bir yamaçtan
bütün savaş alanına bakan bir yerde, binbaşı Çin ordu­
sunun yürüyüş ve dizilişini dikkatle gözden geçiriyordu.
Yağı üç sıra halinde, sıkışık düzenle ileriyordu. Öncü
çıkarmamıştı. Kağan, tam ortada üç tuğunu dikmiş ve
Binbaşı Ay Beğ'i öncü olarak saldırışa yürütmüştü.
Ay Beğ, buyruğundaki bin kişiyle yorgaya kalktı. Son­
ra hızlandı. Yağıya beş yüz adım kala keskin bir boru
alanda çınladı. O zaman dörtnala kalktıkları görüldü.
Savaş haykırışlarıyla Çinlilere doğru at teperlerken bir
yandan da ok yağdırıyorlardı. İki yüz adım kalaya kadar
böyle yarıştılar. Sonra bir boru daha öttü. Ay Beğ bininin
birden geriye dönerek kaçmaya başladığı Bögü Alp'ın
gözüne çarptı. Bu yapmacıktan kaçış tam sırasında yapı­
lıyordu. Çünkü ilk sıradaki iki Çin tümeni, Ay Beğ'i sar­
mak üzere sağdan, soldan ileri atılmıştı. Ay Beğ tuzağa
düşmemişti. Boru ile bütün çerisini sağa çektikten sonra
yeniden yüz geri edip Çin tümenlerinden birine saldırdı.
Kağan bu manevrayı beğenmiş, soldan ilerleyen Çin tü­
menine karşı da başka bir bin çıkarmıştı.
Ay Beğ şimdi Bögü Alp'ın bin adım kadar yakınında
dövüşüyordu. Karga sürüsüne doğan girer gibi yağıya
dalmış, onları darmadağınık etmişti. Soğukkanlılıkla,
yüksek bir yerden savaşı seyreden Bögü Alp yavaşça:

Bozkurtlann Ölümü

•

299

"Kağan haklı!» diye mırıldandı. Çünkü bugün Türk atları
her zamanki yıldırım hızıyla koşamıyor, Türk okları her
zamanki şaşmaz uçuşlarla Çinli göğüslerini delemiyordu.
Bin adım uzaklıktan bile Tijrk atlarının Çin atlarına göre
ne kadar arık.lamış olduğu seçiliyordu.
Ay Beğ yeniden sıyrılmış, geriye doğru kaçıyor, arkaya
atılan oklarla Çinlileri hırpalamaya çalışıyordu . Bu sırada
Bögü Alp'ın gözleri yakınındaki Ay Beğ'den ayrılarak
kağan yönüne çevrildi. Kağanın üç tuğunun havaya kalk­
mış ve iki ordunun bütün varlıklarıyla birbirine girmiş
olduğunu gördü.
Kendisi kağandan buyruk almadıkça buradan kımıl­
damayacaktı. Fakat Çinlilerin beş tümenle kağana karşı
saldırmaları, onun da buna karşı durması artık kendisine
buyruk veremeyeceğini gösteriyordu. Tekrar Ay Beğ'e
baktı. Albız alsın ... Ay Beğ kılıç çekip Çinlilere saldırır­
ken ok yiyip devrilmiş, yarıya inmiş olan bini hızla çe­
kilmeye başlamıştı. Bögü Alp, biraz gerisinde duran
Yumru'ya: <ıSaldırış borusu çal! » diye bağırdıktan sonra
yayına er attı. Boru çınlarken Bögü Alp'ın bin atlısı yıldı­
rım gibi fırladılar. Bögü Alp, Ay Beğ'in kalan atlılarını da
kendisine katarak doludizgin saldırdı. Kararını vermişti.
Yapsa da, yapmasa da kararından dönmeyecekti.
Çinlilere doğru at koştururken ilkönce ok yağdırarak
onların önde bulunanlarını sapır sapır yere döktü. Sonra
boru ile çerisini toplayarak yapabildikleri en hızlı koşu ile
Çin ordusunun ardına sürdü. Bunu yapmak için büyük
bir kavis çizmek ve Çinlilerden daha çok yol almak gere­
kiyordu. Ne olacağını anlamayan Çinlilerin kısa bir anlık
şaşkınlığından faydalanarak yıldırım gibi ilerledi. Çinliler
durumu kavramışlar, kısa yoldan Bögü Alp'ı önlemeye
girişmişlerdi. O zaman binbaşının sesi gürledi:
- Yüzbaşı Yağlakar! ...

300

•

Bozkurtların Ölümü

Savaş ve at gürültüleri arasında yine o kadar sen bir
ses karşılık verdi:
- Buyur!
Bögü Alp, kendi arkalarından gelen ve kendisinin, Çin
ordusu gerisine düşmesini önlemeye çalışan Çin atlılarını
kılıçla göstererek buyruğunu verdi:
- Ben yağının ardına erişinceye kadar bu gelen Çinlile­
ri oyala!
- Buyruk senindir.
Yüzbaşı Yağlakar üç yaşında Ötüken'e getirilmiş bir
Kırgızdı. Kaç yıldır, bir fırsat bulup Kögmen Dağını aşa­
rak atasının yurduna gitmeyi, baba ocağını görmeyi ta­
sarlıyor, fakat her yıl bir engel çıkıyordu. Bu buyruğu
alınca anık Kögmen'i aşmak umutlarını bırakmak gerek­
tiğini anladı. Çünkü kendi yüz atlIStyla bir tümen Çinliyi
oyalamak pek yakında Uçmağa varmak demekti. Fakat
pek yakında öleceğini düşünmek onu asla yüksündürme­
di. Koca Kırgız yüzbaşı, içinde dirliğe veda etmenin ga­
ripliği de çınlayan çok gür ve heybetli bir sesle erlerini
çabucak çevresinde topladıktan sonra yüz kişiyle on bin
Çinliye daldı. Yağlakar, her kılıç vuruşta bir Çinli deviri­
yor ve: «Al! Kögmen Dağı aşkına » diye bağırıyordu.
Erleri de coşmuştu. Onlar da Çinlileri ikiye biçen vuruş­
larını <<Ötüken aşkına», «Kara Kağan aşkına», «İçing
Katun aşkına», «Şen-king aşkına» diye bağırarak yapıyor­
lar, bir yandan da güneş görmüş kar gibi eriyorlardı.
Yüzbaşı Yağlakar gerçekten Kögmen'e gidecekmiş gibi
ilerliyordu. Nerdeyse Çin tümenini baştan başa yarıp ge­
çecekti. Fakat atı vuruldu ve kendisini yerde buldu. Pek
yakından atılan bir ok böğrüne saplandı. Dünya alem gö­
züne karanlık oldu. Yüzlerce at üzerinden geçti. Fakat yi­
ğit Kırgız ve yüz eri Bögü Alp'a istediği zamanı kazandır­
mıştı. Binbaşı, koyun sürüsüne kurt girer gibi Çin ordu­
sunun ardından dalmıştı. Pek tuhaf bir savaş oluyordu.
...

Bozkurtların Ölümü • 301

Beş Çin tümeni Kara Kağan'ın iki tümenini geriye doğru
sürerken Bögü Alp da bu beş tümeni kovalıyor, onun
ardından da kendisini kovalayan Çin tümeni geliyordu.
Bögü Alp o gün yırtınırcasına dövüştü. Ok ve kılıçla
yaralar aldı. Çok Çinliyi tatlı canından ayırdı. Yiğit erle­
rinden yüzlercesini feda etti. Fakat bozgunun önüne ge­
çemedi. Binbaşı, Çinlilere verdirdiği büyük kayıplar dola­
yısiyle bozgunun, yok olma derecesine gelmesini önlemiş
olmakla avunabilirdi. Nitekim Çinliler Türk ordusunun
ardından gelememişler, kendileri de rahatça büyük çölü
geçebilmişlerdi. Fakat avunamıyordu. Yüzbaşılarının
hepsi, onbaşılarının çoğu savaş alanında yatıyordu. Bögü
Alp'ın bini, üç yüz kişi kalmış, Kara Kağan'ın iki tümeni
de çölü geçtiği zaman yarıya inmişti.

Aldatmaca

ÜR ŞAD, Gök Türkelinde kendi yerine Böıii Tarkan'ı
Kbırakmış, güneye, kağan ordusuna doğru dört nala at

sürüyordu. Ardında beş atlı daha vardı. Kağan'dan gelen
ulak bozgun haberini getirdiği zaman öfkeyle kılıcına el
atmış, fakat barış için Çin'e elçi yollanacağını işitince
börkünü yere çalarak: ••Barış mı?» diye deli gibi bağırmış­
tı. Kür Şad ne yapıp yapıp elçi gitmesine engel olmak için
Kağan'ın yanına koşmayı düşünmüş, gün görmüş Börü
Tarkan'ı kendi yerine bıraktıktan sonra ona çok tetik
olmasını, çünkü Çinlilerin şimdi fırsattan faydalanarak
Türkeline doğu-güneyden saldırmaları ihtimali olduğunu
söylemiş; yanına ulakla birlikte bir yüzbaşı, iki onbaşı bir
de at uşağı alarak yola çıkmıştı.
Keskin gözleriyle hep ileriye bakıyordu. Fakat baktığı
yeri görmüyor, çünkü beyninden şimşek hızıyla binbir
türlü düşünce geçiyordu. Kür Şad, kağanın kararsızlığına
öfkeleniyor; bir savaş, bir barış yapmakla Türk elinin bir
şey kazanmayacağını biliyordu. Açlık ve kıtlıkla kırılmış,
azalmış, arıklamış olmalarına rağmen eldeki bütün kuv­
vetlerini toplayarak Çin'le çarpışırlarsa doyum olacakla­
rına, başka çıkar yol olmadığına inanıyordu. Çok eski
çağlarda, yüzlerce yıl önce atalarının yaptığını işittikleri
gibi, ağırlıklarla kadın ve çocukları kuzeye yollayarak

Bozkurtların ÖUlmü

•

303

toplayabildikleri bütün atlılarla Çin'e yıldırım gibi bir sal­
dırış yapmak, sonra çekilerek kuzeye dönmek, ardlarına
düşecek Çinlileri kendi yurtlarından uzaklaştırdıktan
sonra onlarla bir ölüm-dirim savaşına girişmek en doğru
işti. Kağan'ın, İşbara Han'ın, kendisinin bütün atlılarını
toplamak, hatta Tulu Han ordusunun artıklarını derle­
mek gerekti. Bu yetişmezse Batı Kağanı'ndan da çeri iste­
nebilirdi. Yapılacak her şey yapılmadan Çin'e barış için
elçi yollamak... Bunu Kür Şad'ın aklı almıyordu.
Kür Şad ve beş atlısı gün kararırken Kara Kağan ordu­
suna vardılar. Orduda derin bir sessizlik vardı. Yarısını
savaş alanında bırakmış olan bu ordunun yorgun, yaralı
erlerinde bir bezginlik göze çarpıyordu. Akın için yurtla­
rından çıkarlarken yanlarında çok azıkları yoktu, Çin'i
yağma edip mal ve azık bulacaklardı. Savaşı kaybettikten
sonra bu umut suya düşmüş, yine açlık başlamıştı. Yurda
dönüp oradaki az buçuk azıkla doymaktan özge yol yok­
tu. Kür Şad'ın gelişi birdenbire bütün orduyu canlandırdı.
Kara Kağan otağında yalnız başına oturmuş, üzüntülü
bir yüzle düşünüyordu. Kür Şad'ın gelişi yüzündeki gerginliği dağıttı:
.
- Kür Şad! Savaşı, kaybettik, dedi.
- Birini kaybettikse ikincisini kazanabiliriz.
Kağan acı acı gülümsedi:
- Elimde yorgun argın, yaralı on bin atlı kaldı. Beğ­
lerin çoğu öldü. Bu kadarlık bir çeri ile savaş kazanılır
mı?
Kür Şad'ın gözlerinde kıvılcımlar parlayıp söndü:
- Buyruk verirsen şimdi yurda ve İşbara Han'a ulak sa­
lar, nice atlı varsa getirip bir daha talih deneriz.
Kara Kağan sert bakışlarla baktı. Sonra kendisinden
umulmayan yumuşak bir sesle sordu:
- Gök Türk Kağanlığının geleceğini bir talih deneme­
sine mi bırakacağız?

304 • Bozkurtların Ölümü

Kür Şad sert sert şöyle cevap verdi:
- Talih denemek barış yapmaktan yeğdir. Çünkü ba­
rışla geleceğimizin kararmış olmasını önceden kabul et­
mişiz demektir. Talih denersek kazanmak ihtimali vardır.
Kağan mütevekkil bir sesle:
- Ben barış için Çin'e elçi yolladım! diye karşılık verdi.
Kür Şad'la bir bakıştılar. Kağan'ın bakışlarından keder
sızıyordu. Ötekinde parlamak üzere olan bir ateşin kıvıl­
cımları görülüyordu. Sesi gittikçe dikleşerek söylemeye
başladı:
- Barış için elçi göndermekle kötü ettin kağan! Şimdi
Çinliler bizden çok şey isteyeceklerdir. Onların isteğini
kabul etmek Çin'e tutsak olmakla denktir. Buyruk ver:
Yurda ulak salıp bütün çerimizi burada toplayalım. Bi­
zimle adam gibi konuşurlarsa hoş! Konuşmazlarsa yeni­
den akın edelim. Burada bekleyip açlıktan ölecek miyiz?
Yoksa yaşamak için akın ve çapul mu yapacağız? Ben
gelirken Börü Tarkan'a hazır olmasını büyürdüm. 2000
atlı yola çıkmak için buyruk bekliyor, İşbara Han da ken­
di çerisiyle gelirse Çinlilere bir ders verebiliriz. Yenilir­
sek durumumuz şimdikinden daha kötü olacak değildir.
Hiç olmazsa Türk Kağanı baş eğdi diye övünç duyamaz­
lar.
Kağan başını önüne eğmiş, düşünüyordu. Yine karar­
sızlık içinde olduğu belliydi. Otağda derin bir sessizlik
oldu. Sonra kağan başını kaldırdı. Kür Şad'ın gözlerinin
içine bakarak:
- Dilediğin gibi yap! dedi.
Kür Şad yere diz vurdu:
- Buyruk senindir kağan!
Hemen dışarı fırladı. Yurttan getirdiği iki onbaşıya kı­
sa bir buyruk verdikten sonra birini Börü Tarkan'a, birini
İşbara Han'a yolladı. Bunlar, onların bütün kuwetleriyle
gelmesini sağlamak için gidiyorlardı. Börü Tarkan'a giden

Bozkurtların Ölümü

•

305

onbaşı oradaki işini bitirdikten sonra daha kuzeye, Tulu
Han'ın Eline giderek oradan da çeri getirmeye uğraşacak­
tı. Kür Şad bu iş olunca, yuman getirdiği yüzbaşı ile
kendi at uşağını yanına çağırdı. Onlara gizlice bir buyruk
verdi. Bu ikisi dörtnala yola çıktıktan sonra ordunun
arasına karışarak çerileri yakından görmek için yürüdü.
Kür Şad, delice bir iş görmüş, yüzbaşıyla at uşağını Batı
Kağanına yollamıştı. Kara Kağan kendisine dilediğin gibi
yap dememiş miydi? İşte o da dilediği işi görerek Batı
Kağanı'na elçi göndermiş, en büyük hızla yardım dile­
mişti. Çok düşünecek, hazırlık yapacak zaman yoktu. Bu
işin gizli kalmasını, kimsenin duymamasını istediği için
yalnız bir yüzbaşıyı elçi diye yollamış, yanına da ancak
kendi at uşağını verebilmişti. Elçinin yanına ne akça, ne
azık, ne de yardımcı koşmuştu. Bunlar yapılırsa hem
vakit kaybolur, hem de işitilip yayılırdı. Kısa sözlerle yüz­
başıya, yapacağı işin büyüklüğünü ve ağırlığını anlatmış,
yiyeceğini yolda bulmasını, çok hızlı gitmesini söylemiş
ve Batı Kağanı'na varıncaya kadar aldıkları yumuş hak­
kında kimseye bir şey söylememesini buyurmuştu.
Kür Şad o gece uyumadı. Ordunun durumu, sandığın­
dan daha acıklı görünüyordu. Yaralıların içinde ağır olan­
lar inliyor, bunların ağızlarına verecek bir yudum kımız
bulunmuyordu. Nöbetçilerden biri yaralarından kan sıza
sıza ölmüştü. Son savaşın en büyük kahramanı Bögü Alp
yaralarını kızgın demirle dağladıktan sonra bayılmıştı.
Orduda aşağı yukarı subay kalmamıştı. İki tümenbaşıdan
biri olan Tunga Tegin er meydanında kalmıştı. Öteki tü­
menbaşı Şen-king'e bir şey olmamıştı. Kür Şad bu uğur­
suzu gördükçe kan beynine sıçrıyor, onu öldürmemek
için kendini zor tutuyordu. Binbaşılardan bir Bögü Alp
kalmıştı. O da bitik bir halde idi. Kür Şad sabaha kadar
uğraşarak, sağlam kalmış olan üç onbaşıya bütün orduyu
saydırdı. Çinli Şen-king'i adam yerine · saymıyordu. Ka-

306

•

Bozkurtların Ölümü

ğan'dan ve kendisinden başka 1 binbaşı, 4 yüzbaşı, 21
onbaşı, 9850 er kalmıştı. Bunların 600 tanesi savaşama­
yacak kadar ağır yaralı idi. Börü Tarkan'la İ şba-ra Han
çerilerinden hangisi önce gelirse Kür Şad onların azığı ile
bu 600 çeriyi doyurarak geriye yollayacaktı. Demek ki
elinde 9300 kişi kalıyordu. Börü Tarkan'dan gelecek olan
2000 kişiyle, l l 300'e çıkacaklar, İ şbara Han'ın çerisiyle
.

de daha güçleneceklerdi. Fakat yazık! . . . Talih artık kendi­
lerinden yüz çevirmişti. Çünkü gün doğarken gelen on­
başı, İ şbara Han çerisinin gelmekte olduğunu, fakat çok
sayrı olan İ şbara Han'ın bu çerinin başında bulunmadığı­
nı bildiriyordu. Kür Şad kaşları çatılarak sordu:
- Gelen çeri kaç kişi?
Sonra içi sızlayarak şu cevabı aldı:
- 400 kişi! İ şbara Han kendi yanında işe yarar yalnız
yirmi er alıkoydu . Onların da atı yok.
Kür Şad hayal kırıklığı içindeydi. İşbara Han'dan bir
tümen geleceğini sanırken 400 kişiyle karşılaşmak onun
umutlarını toprağa gömmekti. Fakat yiğit Kür Şad'ın
iradesi sarsılmıyor, umutsuz olsa bile görevi yapmaktan
geri kalmıyordu. 600 ağır yaralıyı birkaç erin yanında ge­
riye yollarken Börü Tarkan'ın yolladığı 2000 atlı da sökün
etti. Bütün gece uyumamış ve çalışmış olduğu halde hiç­
bir yorgunluk duymadan orduyu düzene koymakla uğraş­
tı. 1 1 . 700 kişilik bir ordu ile büyük Çin kuvvetlerine
karşı ne yapabileceğini düşünüyordu. Bütün yapabileceği
şey biraz daha zaman kazanmaktan ibaretti. Belki Tulu
Han ordusundan biraz çeri gelir, biraz daha zaman kaza­
nırsa belki Batı Kağanı da yardıma koşardı. Bu düşünce
ile orduyu düzene koyup birçok yüzbaşıları binbaşı, on­
başıları da yüzbaşı yaptı. Çinli Şen-king'e bir tek çeri
vermeyip onu yanına çağırtarak sert bir sesle:
- Seni kağan'ın yaveri yaptım! dedi.

Bozkurtların Öl ümü

•

307

Şen-king hakarete uğramıştı. Çünkü kendisi gibi bir
tümenbaşı olan Kür Şad onu çerisinin başından alıyor,
kağan yaveri yapıyordu. Buna hakkı yoktu. Kağana şika­
yet edecekti. Fakat Şen-king bu kararını tatbik edemeden
orduda bir dalgalanma oldu: Çin kağanından elçi gelmiş­
ti.
..

.. *

Kara Kağan, yanında Kür Şad, Şen-king ve binbaşı
Bögü Alp olduğu halde Çin elçisini otağında kabul etti.
Elçinin yanında Türkçe bileri bir Çin subayı dilmaçlık
için gelmişti. Elçi pek güler yüzlü bir adamaı. Kağana çok
saygı gösteriyordu. İlk önce, uğradığı bozgundan dolayı
Kağan'ı avundurarak savaşın bir talih işi olduğunu, nice
değerli kağanların ve başbuğların da bozgun acısını tat­
mış olduklarını söyledi ve bununla Kara Kağan'ın değeri­
nin asla azalmayacağını sözlerine ekledi. Sonra, barış
yapmak için kağanın şartlarını sordu. O zaman Kür Şad
atılarak:
- Kağan! Buyruk verirsen bu işi daha önce aramızda
görüşelim, dedi.
Kara Kağan, Çinlilerden çok ağır şartlar beklerken on­
ların kendisine barış şartı sormalarından ferahlık duy­
muştu. Kür Şad'ın istediğini kabul ederek:
- Bunu yarın bildiririm, diye elçi ile olan konuşmaya
son verdi.
Kür Şad da elçiden ağır şartlar bekliyordu. Fakat ağır
bir şart görmeyince o, Kara Kağan gibi ferahlamamış, ak­
sine olarak içinde bir sıkıntı duymuştu. Bu sıkıntının ne­
reden geldiğini bilmiyordu. Bir sezgi ile bu işte bir kötü­
lük buluyor, yüreği bundan dolayı sıkılıyordu. Bögü Alp
ise kansızlıktan sararmış yüzü ile hemen kağan otağın­
dan çıkmış, Çin elçisinin ardından bakakalmıştı.

308

•

Bozkurtların Ö lümü

Kür Şad da, Bögü Alp da bu konuşmada Şen-king'in
bulunmasından kuşkulanmışlardı. Onu oldum olası kötü
bildikleri için başlarına gelen her kötülükte, gelecek her
belada onun parmağını arıyorlardı ... Çinli idi. Yalnız bu
sebep onun kötü olması için yetip artardı bile. İkisi yal­
nızca konuştuktan sonra Şen-king'i göz altında bulun­
durmaya karar verip güvendikleri bir onbaşıyı onu gözet­
lemekle görevlendirdiler.
Çin elçisi çadırını, oranın en yüksek yerine dikmişti.
Yanında dilmaç subaydan başka iki er, bir de aşçı vardı.
Böyle savaş zamanında ve alanında bile aşçı ile gezmek
Türklere pek gülünç gözüktüğünden tuhaf tuhaf bakıyor­
lardı. Aşçı akşama kadar iki defa aş pişirmiş, hatta ora­
daki yaralı iki Türk erine de biraz vermişti. Pek boşbo­
ğaz, pek konuşkan bir adamdı. Boyuna Çince bir şeyler
söylüyor, Türkler bunu anlamayınca dilmacı çağırıyor,
onun yardımı ile konuşmaya çalışıyordu.
- Bunlar güzel yemeklerdir. Gövdeyi güçlendirir. Yara­
larınızı çabuk onarır.
Türklerin karnı çok açtı. Ses etmeden verileni yediler.
Fakat boşboğaz aşçı susmuyordu:
- Yaralarınız derin mi?
Türk'ün biri cevap verdi:
- Kılıç çiziği...
Ve kanlı kaftanını aralayarak göğsündeki dağlanmış
yarayı gösterdi. Aşçı tuhaf bir çığlık attı:
- Ne çiziği? Oyuk, oyuk! . .. Bu yara bu kadar yemekle
geçmez.
Bunu söyleyerek Türk'e biraz daha yiyecek getirdi.
Çenesi yine işliyordu:
- Bütün yaralılara da yemek vermek isterdim ama
bilmem ki yeter mi? Kaç yaralınız var?
- Yarasız er olur mu? Hemen hepimiz yaralıyız . ..
Aşçı acınıyordu:
·

Bozkurtların Ölümü

•

309

- Yazık! . .. Yazık! . . . Ah bu savaş ne kötü şey! Bizim çe­
riden binlercesi öldü. Kalanı da bitik bir halde Çin'e dön­
düler.
Türk bu sözleri garipsedi:
- Bizim de yarımız öldü. Bunda şaşacak ne var?
Çinli acıyan gözlerle Türk'e bakıyor, bir yandan da
türlü türlü aşlarla onu ağırlıyordu:
- Siz de yarın yurdunuza dönüp dinlenirsiniz. Yarala­
rınız iyileşir.
Türk iyice kızmıştı:
- Yurda dönecek olsaydık yurtta kalanlar da buraya
gelmezdi. Kişi çadırda doğar, çayırda ölür.
*
* *

O gece Kür Şad'la Bögü Alp çeriler arasında gezinir­
ken bir yandan da konuşuyorlardı. Şen-king'i gözleyen
onbaşı onun kuşkulandırıcı bir hareketini görmemişti.
Kür Şad uzun bir uykusuzluktan sonra yatmak için Bögü
Alp'tan ayrılmak üzere idi. Birdenbire epey yakınlarında
oldukça büyük bir ateş gördüler. Kür Şad od yakmayı
yasak ettiği halde böyle büyük bir ateşin yakılması buy­
ruğa karşı gelmekti. Hızla ateşe doğru yürüdüler. Çin
elçisinin çadır kurduğu tümseğin önünde sert sesle ko­
nuşmalar oluyordu. Bir Türk nöbetçisi ateş yakmanın
yasak olduğunu, hemen söndürmelerini ihtar ediyor, Çin
elçisi de Çince bir şeyler söyleyerek karşılık verirken aşçı
yemeğini pişirmekte devam ediyordu. Bu geç vakitte
yemek pişirmek garip bir oburluktu. Kür Şad'la Bögü Alp
oraya varınca nöbetçi yere diz vurdu.
- Kür Şad! Bu herifler Türkçe anlamıyor! diye haykır­
dı.
Kür Şad nöbetçiye buyruk verdi:

310

•

Bozkurtların Ölümü

Söndür!
Nöbetçi ateşe doğru yürüdü. Önüne geçmek isteyen
aşçıyı kavrayınca yere çaldı. Sonra kendi sırtından çabu­
cak kaftanını çıkararak ateşin üzerine kapatıp söndürdü.
O zaman ileriden koşarak gelen dilmaç, elçiyle konuştuk­
tan sonra Kür Şad'a bu hareketinin sebebini sordu: Kür
Şad küçümseyen gözlerle elçiyi ve dilmacı süzdükten
sonra:
- «Sen çeri değil misin? Geceleyin ordularda od yakıl­
mayacağını bilmiyor musun? dedi.
Dilmaç yeniden elçiyle konuştu. Sonra çok saygılı bir
durumla bağışlanmalarını diledikten sonra böyle bir buy­
ruktan haberleri olmadığını söyledi .
-

.. *

Biraz sonra Kür Şad yorgunluktan, Bögü Alp yaraları­
nın ağırlığından ötürü kara toprak üzerinde, birer ince
keçeye sarınarak sızmışlarken Çin elçisinin otağında elçi
ile dilmaç yavaş sesle konuşuyorlardı. Dilmaç şöyle di­
yordu:
- Yarılan öldüğüne göre demek buraya aşağı yukarı
10.000 kişi geldi. Gerideki kuwetlerini de çağırdıklarına
bakılırsa şimdi 1 5.000 kişi olmalıdır. Bizim aşçı görevini
iyi başardı. Ateş işaretiyle Türk'lerin sayısını bizimkilere
bildirdik. Yalnız, Kür Şad söndürtmeseydi çoğunun yaralı
olduğunu da bildirecektik ama...
Elçi sözünü kesti:
- Bu kadarı yeter. Bizimkiler 60.000 kişiyle gelecekler.
Baskın yapılacağı için Türk'lerin hakkından geliriz.

Tuzağın İçinde

İR ULAK dal uykuya yatmış olan Kür Şad'ı uyandırarak
B Kağan'ın kendisini beklemekte olduğunu söylediği

zaman güneş doğmuştu. Fakat bütün orduda bir uyku
halsizliği ve sessizliği vardı. İşbara Han ve Börü Tarkan
çerilerinin bir gün önce getirdikleri azık orduya üleşti­
rilmiş, bu sabaha bir lokma yiyecek kalmamıştı.
Kür Şad otağa girince Bögü Alp'la Şen-king'in gelmiş
olduğunu gördü. İşe yaramaz, kalp Şen-king'i kağan ota­
ğında, Türk kağanlığının en özlü işlerini konuşacak kim­
seler arasında görünce birdenbire tasalandı. Bunu uğur­
suzluk saydı.
Kara Kağan, Çin elçisine verilecek cevabı konuşmak
için toplantıyı kurmuştu. Kür Şad söz alarak, son savaşı
Çinliler kazanmışken, barış yapmanin şerefsizliğini ileri
sürdü. Kağan'ın kendisine vermiş olduğu yetkiye dayana­
rak Tulu Han ordusuna ve Batı Kağanı'na haber salıp
yardım istediğini, bu yardım gelinceye kadar Çin elçisini
oyalamak gerektiğini, bu da kaabil olmazsa ellerindeki
ordu ile bir savaş daha yapmanın şart olduğunu keskin
sözlerle anlattı.
Batı Kağanı'na haber salış kağan üzerinde yıldırım et­
kisi yaptı:
- Ondan yardım geleceğini umar mısın? diye sordu.

312

•

Bozkurtların Öl ü mü

- Biz gereğini yapmaktan geri kalmayalım da ondan
ötesini Tanrı'ya birakalım.
Kağan, bu düşünceye karşı koydu:
- Çinliler barış için elçi yolladılar. Demek ki savaşma­
ya niyetleri yok. Bu yorgun argın durumumuzda, uyuyan
yılanın kuyruğuna basmakta ne kazancımız var?
- Şerefimizi kazanacağız.
Otağda derin bir sessizlik oldu. Sonra Kür Şad sözle­
rini şöyle tamamladı:
- Yarıya indiğimiz yetmiyormuş gibi bir de Çinlilere
yenilmiş olarak yurda dönersek artık Türk Ellerinde adı­
mız, sanımız yok olur. Hiçbir boy bizi tanımaz. Gök Türk
Kağanlığı kalmaz.
Kağan'ın, sorucu gözlerle kendisine baktığını gören
Bögü Alp da:
- Kür Şad doğru söylüyor. Barış bir çoğumuzun canını
kurtarır ama atalardan kalan ünümüzü öldürür, diyerek
Kür Şad'ı destekledi.
Kara Kağan Şen-king'e yöneldi:
- Sen ne düşünüyorsun? diye sordu.
Eğri özlü, eğri sözlü Çinli gülümsedi:
- Doğruyu sen bilirsin Kağan, diye cevap verdi.
Bu sırada dışarda bir at koşması, bir şakırtı işitildi.
Sert sesle bir şeyler konuşuldu. Sonra otağın kapısındaki nöbetçilerden birinin içeri girerek yere diz vurduğu
görüldü:
- Yüce Kağan! Yüzbaşı Yamtar mutlaka seni görmek
diliyor.
Kağan bu vakitsiz ziyarette kötü bir haberin saklı ol­
duğunu sezmişti. <1Gelsin11 diye buyruk verdi. Biraz sonra
koca Yamtar otağın içindeydi: Kağan, Gök Türklerin en
iri gövdeli adamı olan yüzbaşıyı şöyle bir süzdükten son­
ra:
- Yüzbaşı Yamtar! Diyeceğin nedir? diye sordu.

Bozkurtlann Ölümü • 313

Yamtar'ın cevabı otağın içinde bir şaşkınlık havası estirdi:
- Çin elçisi yanındakilerle birlikte kaçtı.
Kür Şad'la Bögü Alp bakıştılar. Kağan yine sordu:
- Nöbetçiler görmedi mi?
- Nöbetçiler ağulanmış?
- Sen bu işin nasıl farkına vardın?
- Çok azıkları olduğunu işitmiştim. Biraz istemek için
çadırlarına gittim. Kimse yoktu. Çevrede beş altı Türk
erinin yatmakta olduğunu gördüm. Hepsinin yanında
türlü Çin yemekleri vardı. Ağulandıklarını anladım. Yiye­
cekleri çok güzel olduğu halde yemedim.
Yamtar sözünü bitirmeden dışarda bir at şakırtısı da­
ha işitildi. Nöbetçiyi dinlemeden içeriye giren Yüzbaşı
Yağmur, Kağan'ı selamladıktan sonra:
- Çin ordusu güneyden hızla yaklaşıyor, dedi.
Kağan sert bir dikilişle ayağa kalkarak:
- Tuğlar kalksın, borular savaş borusunu çalsın! buy­
ruğunu verdi.
Yüzbaşı Yağmur otağdan dışarı fırlarken Yüzbaşı
Selçik, kağanın karşısında yere diz vurdu ve öfkeli bir
sesle:
- Çinliler doğudan da, batıdan da gerimize sarkıyorlar!
'
dedi.
Kür Şad'la Bögü Alp bir daha bakıştılar. Binbaşı:
- Dün geceki ateşin ne demek olduğu anlaşıldı! diye
mırıldandı.
Kağan herkesin kendi yerine geçmesini söyledikten
sonra otağından fırlamıştı. Borular çalıyor, Gök Türkler
koşuşarak atlarına atlıyorlardı. Kür Şad'ın yaptığı düzenle
ordu savaş durumuna giriyordu. Fakat atlarına binecek
zamanı ancak bulabilmişlerdi. Çin elçisinin gece ateşle
verdiği işaret üzerine Çin ordusu hızla yürüyerek kağanı

314

•

Bozkurtların Ölümü

sarmış, Çin elçisi Türk ordusunda bulunduğu için bir
saldırışa ihtimal vermeyen kağanı gafil avlamıştı.
Kür Şad, Gök Türk ordusunun en sağlam ve yıpran­
mamış erleri olan İşbara Han ve Börü Tarkan çerisini
kendi buyruğuna alarak güneyden gelen Çinlilere saldı­
rırken Bögü Alp da kendi bini ile geriden gelen Çin tü­
menine at tepti. Kuşatılmış oldukları için manevra yapa­
cak zamanları yoktu. Çok geçmeden iki ordu göğüs
göğüse geldi. Şimdi yalnız kılıçlarla kargılar işliyordu.
Yağı, kağanın üç tuğuna doğru saldırıyor, onu tutsak
etmek istiyordu. Kağan, çevresindeki at uşaklarıyla bir­
likte yaklaşan Çinlilere ok yağdırıyor, Kür Şad ve Bögü
Alp göğüs göğüse kılıç savaşı yapıyorlardı.
İlkönce Çinliler, Gök Türk ordusunu sarmış oldukları
halde, başarılı bir iş göremediler. Öğleye kadar böylece
boğuşuldu. Fakat öğleden sonra, Türkler büsbütün aza­
lınca durum değişmeye başladı. Kür Şad'la Bögü Alp
yavaş yavaş kağanın çevresine yaklaştılar. Yorgunluktan
ölü gibiydiler. Zaten çoğu yaralı ve aç olan bu çeriler bi­
rer birer attan düşüyorlar, ebedi bozkırı kanlarıyla süsle­
yerek can verip gidiyorlardı. Savaş alanında kılıçlarla kar­
gıların kalkanlara, tulgalara çarparken, er gövdesine gi­
rerken çıkardığı sesler korkunç bir ahenk yapıyor, bu
ahenge savaş uranları, sövmeler, yaralıların iniltisi de
karışıyordu.
Binlerce Türkle Çinlinin yattığı alanda şimdi akşam
oluyordu. Kılıçlarla birçok yara alan, yüzü kan içinde
kalan Kür Şad çevresine çabucak bir göz attı. Ancak iki
üç bin kişi kalmışlardı. Kağan iyice kuşatılmış, kendini
korumaya çalışıyordu. Dar bir yere sıkışmışlardı. Çevre­
lerini sarmış olan Çinliler kum gibi kaynaşıyordu. Kür
Şad, kağanı kurtarmak gerektiğini düşündü. Bögü Alp'ı
görmek için bakındı. Binbaşı görünürlerde yoktu. Çok
düşünecek zaman kalmamıştı. Hızla kağana doğru at

Bozkurtların Ölümü

•

315

sürerek yaklaşırken gözüne Yumru ilişti. Ona 11Toplan
borusu çal!» buyruğunu verdi. Yumru toplan borusu
çalarken Kür Şad, kağanın yanına gelmiş, ona:
- Kağan! Biz yağıyı oyalarken sen de onları yarıp yurda
ulaş. Çinlileri aldatmak için tuğların burada kalsın! di­
yordu.
Orada gözüne Yüzbaşı Selçik'le Yamtar ilişmişti. On­
larla yanlarındaki birkaç çeriye buyruk verdi. Kağanı or­
taya alarak Çin çerisini yarmaya, kağana yol açmaya baş­
ladılar. Kür Şad uzaktan onlara yardım ediyor, şaşmaz
oklarıyla önlerine çıkan Çinlileri deviriyordu. Biraz sonra
yardımı kesti. Çünkü yanında kalan birkaç yüz çerisiyle
Çinlileri tutmaya, oyalamaya mecbur olduğunu biliyordu.
Yumru da kağanın yanında idi. Gök Türklerin en irile­
ri olan Yamtar'la Yumru kılıçlarını yaman vuruşlarla
Çinlilerin başına indiriyorlar, vurdukları Çinliler ses çı­
karamadaıı cansız düşüyorlardı. Yüzbaşı Selçik kargı kul­
lanıyor, kağan da elinde yayı olduğu halde Selçik'e yar­
dım ediyor, Çinlileri birer birer avlıyordu. Üç dört at
uşağı kağanın arkasında bulunuyorlar, geriye ok çekerek
yağıyı yaklaştırmamaya uğraşıyorlardı.
Güneş batmış, kağanla yanındakiler epey ilerlemişti.
Çinliler kendilerini yarmaya uğraşan şu birkaç kişinin
arasında kağanın da bulunduğunu bilselerdi başka türlü
yaparlardı. Fakat Kür Şad, kağanın üç tuğunu kaldırarak
savaştığı için onlar kağanı tutmak umudu ile asıl oraya
saldırıyorlar, çeri harcamaktan çekinmiyorlardı.
Ortalık biraz daha karardı. Yumru ve at uşaklarından
ikisi yaralanıp düştü. Kağanın oku bitmiş, kılıcı kırılmış,
kargısı da bir Çinlinin göğsünde kalmıştı. Belinde bıçak­
tan başka pusatı yoktu. Yamtar kan ter içinde bir Çinliyi
daha hakladıktan sonra Çinlilerin hemen hemen yarılmış
olduğunu gördü ve:
- Davran Kara Kağan! diye haykırdı.

316

•

Bozkurtların Ölümü

Bu haykırış çevrelerindeki Çinliler arasında bir dalga­
lanma yaptı. Herhalde içlerinde Türkçe bilenler vardı ki,
bir şeyler bağırmaya, daha sert saldırmaya başladılar. Ne
söyledikleri anlaşılmıyordu ama Yüzbaşı Selçik «Kieli
Han!n «Kieli Hann naralarından Çinlilerin Kağan'ın bura­
da bulunduğunu sezdiklerini anladı. Çünkü şu it suratlı
Çinliler, Kara Kağan demeye dilleri dönmediği için ka­
ğan'a <ıKieli Hanıı derlerdi. Yüzbaşı Selçik, Kağan'ın tehli­
kede olduğunu görünce onu kurtarmak için yalan söyle­
mekten başka elinden bir şey gelmeyeceğini kestirdi.
Yüzbaşı Selçik yalandan tiksinirdi. Çinli gibi yalan söy­
lemek ona pek ağır gelirdi ama kağanı kurtarmak için
başka yol da yoktu. Ah bu kötü yalan ah! ... Dedesi yalan
söylediği için Tanrı'nın öfkesine uğrayıp ölmüş, babası
da bütün dirliğinde bir yol yalan söylediği için Çuluk
Kağan'ın buyruğuyla öldürülmüştü. Ne- kötü talih ki­
şimdi de kendisi yalan söyleyecek ve. yalan söylediği için
Çinliler tarafından öldürülecekti. Yüzbaşı Selçik:
- Evet, Kara Kağan benim! Tanımadınız mı it Çinliler!
diye bağırdı.
Sonra atını yüz geri ettirerek onlara daldı. Çinliler
arasında yeniden bir kaynaşma ve haykırışına oldu. Yüz­
başının üzerine hırsla saldırdılar. Selçik, Yağma boyun­
dan olduğu için çok yakışıklı idi. Çinliler bundan ötürü
kağanlığı ona yakıştırmış olacaklar ki yakalamak için
,
saldırıyorlar, kılıç savuruyorlar, kargı dünü şü yapıyorlar,
fakat başedemiyorlardı. Çinlilerin bu yanlışlığından fay­
dalanan kağan, arkada Yüzbaşı Yamtar'la bir at uşağı
olduğu halde onları yarmış, kuzeye doğru at sürüyordu.
Arkalarına sekiz on Çinli düşmüştü ama kağan olduğunu
bilmedikleri için işi sıkı tutmuyorlardı.
Yüzbaşı Selçik bir yandan Çinlilerle vuruşurken bir­
yandan da haykırıyor, Çinlilere sövüyor, onlarla alay edi­
yordu. Fakat bu alay uzun sürmedi. Önce atı vuruldu.

Bozkurtların Ölümü • 317

Kendisini sağlam olarak ele geçirmek isteyen Çinliler
onun yaya kaldığı halde dövüşe devam ettiğini ve sağlam
denecek durumda bulunmayıp yaralar içinde kana bu­
lanmış olduğunu görünce ölüsünü tutmak için saldırdı­
lar. Selçik bitkin, kan içinde, gücü kesilmiş olarak topra­
ğa düşerken aklına yurttaki oğlu geldi: <ıDedem, babam
ve benim gibi acaba oğlum da yalan söyleyerek mi öle­
cek» diye düşündü. Bu düşünce Yüzbaşı Selçik'in son
düşüncesiydi.
Kara Kağan, Selçik'in kazandırdığı zamanla ÇinJileri
yararak at sürerken, Çinliler durumu kavramışlar, al­
dandıklarını anlayarak ardından at koşturmaya başlamış­
lardı. Kağanın atı bütün Türkelinde eşi olmayan yaman
bir eşkin attı. Onunla hiçbir at yarışamazdı. Yamtar ken­
disi gibi yaralı olan atıyla kağanın yanında koşamayaca­
ğını biliyordu. Sadağında ok kalmamıştı. Yanlarında yarı­
şan at uşağına oku olup olmadığını sordu. Onda da yok­
tu. O zaman kağana şöyle dedi:
- Kara Kağan! Biz yağıyı biraz daha oyalarken sen yur­
da ulaş. Kaganı sağ oldukça Gök Türkeli yıkılmaz! . ..
Sonra at uşağına buyruk vererek geri döndü. Artık iyi­
ce kararan bozkırda ikisi birden kendilerini kovalayan
Çinlilerin içine daldılar...

Son Gülüş

OZKIRDAN sanki bir bela kasırgası esip geçmişti. Kim
B bilir kaç bin yıldan beri doğup batan güneş, hiçbir

zaman, ışıklarını böyle acıklı bir görünüşün üzerine serp­
memişti. Dünyanın talihi mi değişmişti? Yoksa yeni bir
çığır mı başlıyordu?
Savaş alanında on bin Türk cansız yatıyordu. Bunlar
Gök Türkelinin timsali olan kağan kurtulsun diye ölmüş­
ler, bu uğurda bir o kadar Çinliyi de tatlı canlarından
ayırmışlardı. Acaba kağan kurtulup budunun başına ge­
çebilmiş miydi? Bu tasalı düşünceyi artık bu ölüler dü­
şünemiyordu. Bunu düşünenler, şimdi yaralı olarak Çin­
lilere tutsak düşen iki üç bin kişiydi.
Sekiz yerinden yaralanarak delik deşik olmuş olan
Kür Şad, ateş dolu gözlerle savaş alanına bakıyordu.
Onbin Türk'le on bin Çinli'nin kanı bozkırı kızartmıştı.
Yalancı Çinlinin tuzağına düşerek yenilmişler, yok ol­
muşlardı. Kaç yıldır sürüp giden uğursuzluklar yüzünden
koca Gök Türk ordusu bitmiş, kala kala şu kan içindeki
iki üç bin tutsaktan ibaret kalmıştı. Kür Şad'ın gönlünde
sonsuz bir acı, onulmaz bir sızı yanıyordu. Kağan kur­
tulmuştu. Fakat acaba Gök Türkelinin başına geçip dev­
leti de kurtarabilecek miydi? Çinliler Kağan soyundan
olduğu için Kür Şad'ın atını almamışlardı. Yüksekçe bir

Bozkurtların Ö lümü

•

3 19

yerden savaş arkadaşlarına bakıyordu. Kahraman Bögü
Alp, kanlı giyimleriyle, tulgasız kalmış başı ve sapsarı
benziyle bir yiğitlik anıtı gibi duruyordu. Beri yanda bir
yüzbaşı, yerde dişlerini sıkarak sallanıyor, yeniyle alnın­
dan akan kanları siliyordu. Bu yüzbaşının bir bacağı kop­
muştu. Dağlanmış, sarılmış olmasına rağmen kanı din­
miyor, yağının yanında inlememek için dişlerini sıkıyor,
acıyla başını sallıyor, kişi gücünün üstünde emek sarfe­
derek çırpınıp duruyordu.
Onun yanında somurtkan yüzlü Yüzbaşı Sançar kıpır­
damadan ayakta duruyor, bir eliyle göğsüne basıyordu.
Eli ve elinin bastırdığı yer kan içindeydi.
Kür Şad bakışlarını biraz daha uzağa çevirdi: Ya­
nağındaki kılıç yarasından kan sızan Yüzbaşı Yağmur'un
her zaman, hatta en kanlı savaşta bile gülümseyen gözle­
ri artık ğülümsemiyor, bunlu bakışlarla Yamtar'a bakı­
yordu. Yüzbaşı Yamtar koca gövdesiyle toprağın üstünde
yatıyor, yüzünü buruşturuyor, arasıra yavaşça inliyordu.
Alnında ve yanağında derin birer kılıç yarası vardı. Bir
kargı sağ kolunu delmiş, bir kılıç da bacağını parçalamış­
tı. Bunlar o kadar çok bir şey değildi. İlle şu göğsünü de­
lip küreğinden çıkan ok olmasa... Ok, dağ yüzbaşının
gövdesine saplı duruyordu.
Yamtar'ın yanında Yüzbaşı Üç Oğul bağdaş kurmuş,
başmı önüne eğmiş, dirseklerini dizlerine dayayarak ba­
şını elleri içine almış, öylece duruyordu. Omuzu kan
içindeydi. Çenesinden aşağıya kan sızıyor, bu kana biraz
da göz yaşlan karışıyordu.
Kaftanı parça parça olmuş olan Onbaşı Gök Börü diz
çökmüş, iki elini birden sol gözüne bastırmış, belli olma­
yan birisine sövüyordu. Gök Börü.'nün sol gözü okla kör
olmuş, avuçlarına kan doluyordu. Paramparça kaftanının
altından gövdesi görünüyordu. Görünen her yerinde bir
yara, en aşağı bir çizik vardı. Ötüken delisi atından düş-

320

•

Bozkurtların Ölümü

tükten sonra da dövüşmüş, kılıcı kırıldıktan sonra bıça­
ğına el atmış, bıçak tutan eline kılıç yedikten sonra yum­
rukla saldırmış, yediği kılıca aldırmamış, kargı dürtüşü
ona vız gelmiş, fakat yandan gelen bir ok gözünü çıkarın­
ca dayanamayarak devrilmişti. Geriye kalan tek gözüyle
çevresini görecek hali yoktu. Ne olduğunu bilmiyordu.
Gök Türk ordusunun bittiğini, kendisinin tutsak edildi­
ğini de bilmiyordu. Büyük bir acı duyuyor, söverek acısı­
nı azaltmaya çalışıyordu.
Biraz daha ilerde, Bögü Alp'ın at uşağı Yumru, ölmüş
bir yüzbaşının göğsüne başını dayamış, korkunç gözlerle
göğe bakıyor, kesik kesik inliyordu. Onun yanında, yara­
larla yüzü tanınmaz bir hale gelmiş olan bir çeri, yere
uzanmış, yaraları sızladıkça ıslık çalarak başını kaldırıyor,
sonra yine sırtüstü yatıyordu.
Kür Şad'ın bakışları yarasız bir er aradı. Yoktu. Hafif
yaralılar ağırlara yardım edeceklerdi. Başka hiçbir çare
yoktu. On bin ölüyü birer birer tanımaya imkan yoktu
ama Şen-king'in ölmediği de muhakkaktı. Acı acı gülüm­
sedi. Her halde bu kırgından sağ ve sağlam olarak kurtu­
lan tek kişi Şen-king'di. Kendileri can pazarında iken o
korkak Çinli kim bilir nasıl yolunu bulup sıvışmıştı?
Çevrelerini kargılı, yaylı Çin çerileri çevirmişti. Bunlar
tetikte, yaralı Türkleri kolluyorlardı. Daha uzakta asıl
büyük Çin ordusu düzene girmeye çalışıyor, yaralılarını
kaldırıyordu.
Kür Şad atından güçlükle indi. Güçlükle yürüyerek
Yamtar'a yaklaştı. Hafif yaralı bir eri çağırarak onun yar­
dımıyla Yamtar'ın göğsüne saplı oku güçlükle çıkardı.
Soluğu kesilmiş, Yamtar ise bayılmıştı. Ağır yaralılardan
kimisi ölüyor, kanı dinmeyen bazıları ölüm haline geli­
yordu. Kür Şad bir iki sağlamca eri yanına çağırarak ölü­
lerin kaftanlarından yırttığı parçaları onlara kavla yaktırıp
Yamtar'ın göğsünden çıkan oku kızdırdı. Bununla Yam-

Bozkurtların Ö lümü

•

321

tar'dan başlayarak çevresindeki yaralıların yaralarını dağ­
lamaya başladı.
•

*

•

Gün batımına bir kargı boyu kalmıştı. Tutsaklar Çin
atlılarının ortasında güneye doğru yürümeye başladılar.
Bekçilik eden Çin çerilerinin sağında, solunda asıl Çin
ordusu yığın halinde gidiyordu. Kür Şad'ın dağlamalarıyla
birçok yaralı ölümden kurtulmuş, verdiği buyruklarla da
hafif yaralılar ağır yaralıların koluna girmişti. Kür Şad'­
dan başka hepsi yayan gidiyorlard1. Aç, susuz olarak; ya­
raları sızlaya sızlaya Çin'e kadar hep böyle yaya gidecek­
lerdi. Çin ordusunun yarısı Türkeline baskın vermek
üzere ayrılmıştı. Kür Şad yurtta kalan kocamışların, ka­
dınların, çocukların ne olacağını düşünüyor, içinden on­
ları kurtarması için Türk Tanrısına yalvarıyordu.
Birdenbire gözleri Bögü Alp'a ilişti. Bitkin bir durum­
da olduğu halde sırtında birisini taşıyordu: Bu, bacağı
kopmuş olan yüzbaşı idi. Kür Şad atından indi. Bögü
Alp'la bakıştılar. Söz söylemiyorlar, bakışlarla konuşu­
yorlardı. Yüzbaşıyı ata bindirdiler. Kesik bacağından hala
kan akıyor, yüzü gitgide beyazlaşıyordu.
Sağlam kalan gözüyle de ortalığı 'iyi göremeyen Ötü­
ken delisi, başka bir çerinin koluna tutunarak yürüyordu.
Koca Yamtar tek başına sürükleniyor, neler çektiğini
de Tanrı ile kendisi biliyordu. Biraz geri kalanları Çinliler
kargı ile sançıyorlardı. Yola çıkalı çok olmadığı halde
aralarından sekiz on kişi böylece eksilmişti.
Bir aralık Kür Şad irkildi. Fatih ve akıncı olarak gittik­
leri Çin'e şimdi tutsak olarak götürülmek birdenbire
yüreğine bir ağırlık verdi. Az kalsın yeri göğü inleten bir
haykırışla bağıracaktı. Yüzü kızardı. Bögü Alp söz söyle-

322

•

Bozkurtlann Ölümü

meseydi belki kendinden geçecekti. Binbaşı, at üstündeki
yüzbaşıyı göstererek:
- Öldü. Bunu bırakıp yaşayan birini bindirelim, diyor­
du.
Bacağı kesilmiş olan yüzbaşıyı indirip yere uzattılar.
Kür Şad ata binmeye en çok muhtaç birisini aramak için
başını, arkaya çevirmişti ki ortalığı çınlatan bir kahkaha
önce tutsakları, onların ardından da Çinlileri durdurdu:
Yüzbaşı Sançar o ünlü kahkahasını savuruyor, yaralı göğ­
süne bastıra bastıra kanlara bulanmış olan ellerini böğür­
lerine dayayarak sendeliyordu. Başka bir zamanda olsaydı
Sançar'ın kahkahası bütün orduya da bulaşır, onları da
kahkahalarla güldürürdü. Fakat şimdi gülmüyorlar, gü­
lemiyorlar, içlerinde ince bir telin koptuğunu duyuyor­
lardı. Bütün tutsakların içine işleyen bu kahkaha iki kişi­
yi ürpertmişti. Sançar'ın andası olan Yüzbaşı Yamtar'la
Onbaşı Gök Börü o kahkaha atarken her zaman yaptıkları
gibi artık onu atının sırtına bağlayarak koşturmayacakla­
rını anlayınca birdenbire içleri burkulmuştu. Gök Börü'
nün tek gözü şimdi çevresini iyi görüyor, katılan Sançar'ı
görüyor, yaya giden savaş arkadaşlarını görüyordu. Çev­
relerindeki pusatlı Çinliler onun bütün delilik damarları­
nı kabartmıştı. Bozkırda gürleyip yayılan bir sesle: «San­
çar! Sançar! 11 diye bağırdı. Sançar aldırmıyor, gülmekten
yere diz çökmüş olduğu halde en gür, şakrak kahkahalar­
la haykırıyordu.
- Tanrı'nın işine bak. Tavşan sürüsü bozkurtları tut­
sak etmiş götürüyor. Islak kargalar doğanları yendi be . ..
Yamtar, Kür Şad'ın boş kalan atını gözüne kestirerek
Sançar'ı bindirmek için izin almak üzere yaklaşırken kah­
kahalar arasında şu sözler tutsakların kulaklarında, be­
yinlerinde, yüreklerinde çınlıyordu:
- Gök Türklere bak !. .. Hepsi atsız kalmış. . . Bir tek atta
da bacağı kopuk yüzbaşı gidiyordu... Türkelini bırakıp

Bozkurtların Ölümü

•

323

Siganfu'ya devlet kurmaya gidiyoruz diyeceğim ama içi­
mizde Kara Kağan yok...
Sançar'ın kahkahaları üzerine bütün tutsakların, bü­
tün Çin ordusunun durması Çinliler arasında bir kay­
naşma yapmıştı. Çin muhafızlarının başbuğu eliyle
Sançar'ı göstererek bir şey söyledikten sonra birkaç Çin­
linin Sançar'a doğru koştuğu görüldü. Fakat beriki hiç
oralı değildi:
- Öküz kadar Yamtar'ı keçi kadar Çinli tutsak etmiş
götürüyor! diye katılarak bağırıyor, gözlerinden yaşlar
akıyordu.
Çinlilerin Sançar'a doğru kötü bir istekle geldikleri
belliydi. En öndeki, kargısıyla bir dürtüş yapmak üzerey­
di. Sançar'ın yanında duran Yumru kargıyı eliyle tutarak
<<Tek dur!» diye bağırdı. Zavallı Yumru arkadan gelen
ikinci Çinlinin, başına vurduğu bir vuruşla sendelerken
öteki sert bir dürtüşle Sançar'ı kargılamıştı. Sançar yere
kapaklandı. Fakat kahkahası kesilmedi:
- Yüzbaşı Sançar'a bak! Uyuz Çinli kendisini sançıyor
da koca Gök Türk bir şey yapamıyor.
Sançar bunları söylerken gülüyor, gülüyor, katılıyor­
du. Başka bir Çinli onun hala susmadığını görünce kılıcı­
nı Sançar'ın başına çaldı. Sançar bir daha kapaklandıktan
sonra dizleri üstünde yine doğruldu. Yine gülüyor, kah­
kahalarla bağırıyordu:
- Ulan, kılıç öyle mi çalınır? Biz bu uyuz itlere mi ye­
nildik be? Yazıklar olsun ...
Gök Börü ile Yamtar, Sançar'ın çevresindeki Çinlilere
saldırmak üzere bir fırladılar. Bögü Alp bir eliyle birini,
bir eliyle de ötekini tutarak durdurdu. ccÇok g�ç!» dedi.
Bu sırada Çinlilerden biri sadağından ok çekmiş, San­
çar'ı arl&dan vuruyordu. Sançar sırtından oku yiyince
kahkahasını bir an için kesti. Kaşları çatılarak dimdik

324 • Bozkurtların Ö lümü

ayağa kalktı. Sonra yine sendeieyerek kahkahalar atmaya,
ortalığı çınlatmaya devam etti:
- Yüzbaşı Sançar sırtından ok yedi diyecekler. Vuran
da şu it eniği kılıklı Çinli....
Sançar bunları söyleyerek birkaç adım attı. Sonra sen­
deleyerek dizleri üstüne çöktü. Gülmesini kesmemişti.
Sesi hala o gür sesti. Bu sefer başka bir Çinli karşıdan ok
çekerek göğsünden vurdu. Yüzbaşı yine ayağa fırladı.
Yine gülüyordu:
- Çinlinin de yiğidi varmış be! Hem de bizim Tümen
başı Şen-king'den daha keskin nişancı. .. Kara Kağan seni
görse tarkan yapardı...
Son olarak omuzuyla boynu arasına bir kılıç vuruşu
yiyen Sançar yan üstü yere düşmüştü. Göğsüne ve sırtına
saplanan oklar onu böyle yan üstü tutuyordu. Üçüncü
oku göğsüne yedikten sonra artık bir daha kalkamadı.
Fakat kahkahaları hala çınlıyor, yalnız her an biraz daha
yavaşlıyor, zayıflıyor, sönüyordu. Çinliler nöbetleşe kılıç
ve kargı ile vuruyorlar, Sançar güldükçe öfkelerinden ku­
duracak hale geliyorlardı.
Bu alaylı kahkahalar yavaş yavaş kesildi, bitti. Bozkırı
derin bir sessizlik kapladı. Sonra tek ata Yamtar bindi­
rilmiş ve Gök Börü'nün kolundan Bögü Alp tutmuş oldu­
ğu halde tutsak kafilesi güneye doğru akıp gitti.
Bozkıra gece inmişti. Gökte parlak bir ay, havada se­
rin bir rüzgar vardı. Yüzbaşı Sançar'ın oklarla delik deşik,
kılıç ve kargılarla paramparça olmuş gövdesi toprak ana­
nın göğsünde yatıyordu. Yattığı yer kıpkızıl kan olmuştu.
Güneye dönük olan yüzü hala gülümsüyordu. Bu gülüm­
seyen yüzde Çinlilerle alay eden, kendi kötü talihlerini
yeren, Kara Kağan'a kızan bir anlam vardı. Bu kahkahala­
rın çınladığı yerden çok uzak bir yerde, kahkahaların gö­
ğe yükseldiği zamandan çok zaman sonra, bir yazıcı, Gök

Bozkurtların Ölümü

•

325

Türklerin torunlarına bildirinceye kadar bu kahkahalar,
bu şanlı alay ve şanlı ölüm unutulup gidecekti.
Gece, tutsaklar ufukta bile görünmez olduktan sonra,
gökten melekler indiler Ötüken'in, bu somurttuğu zaman
söz etmeyen, güldüğü zaman dört yanı çınlatan hem asık
yüzlü, hem şakrak yiğidinin, kahraman Yüzbaşı Sançar'ın
topraktan yaratılmış gövdesini toprağa bırakarak çelikten
ve ateşten yaratılmış ruhunu göğe yükselttiler. Şeref ve
zafer ilahileri söyleyerek Uçmağa ilettiler.
Yüzbaşı Sançar Uçmağa varalı on üç yüzyıldan çok ol­
du. Onun düştüğü meçhul yerde, ay ışıklı yaz gecelerinde
hala ıztıraplı kahkahalar ve şeref ilahileri işitilir. Bu ilahi­
ler rüzgarın çıkardığı sestir. Onu herkes işitir. Fakat o
ıztıraplı kahkahaları herkes duyamaz. Onun yankılarını
uzak, yakın Ellerden, ancak içinde Tan.rı Dağı'nın odu
yanan gönüller sezer. Bu ıztıraplı kahkahalar Yüzbaşı
Sançar'ın soyu, onun düştüğü yerde zafer töreni yapınca­
ya kadar yıllarca, belki yüzyıllarca sürüp gidecek.
İkinci Bölümün Sonu

Üçüncü Bölüm

Bir Yıl Sonra

VARA KA.GAN, üzüntüden sararıp solmuş olan yüzüne

1'.daha acı bir anlam veren bunlu bakışlarını bir yere
dikmiş, uzun zamandanberi kıpırdamadan duruyordu.
Son yılda başından geçenler yıldırım hızıyla gözlerinin
önünden uçup gidiyordu. Hepsini gönül sızılarıyla hatır­
lıyor, fakat üç aydır tutsak olduğu aklına geldikçe bu sızı
dayanılmaz bir hal alıyordu. Pusatsız olarak tek başına
İşbara Han'ın yanma geldiği zaman onu çadırında sayrı
bulmuş, kendi yurduna dönmek istediği anda da, tebaası
olarak elinde kalmış olan yüz bin çocuk, kadm ve koca­
mışın Çinlilere tutsak düştüğünü öğrenmişti. İşbara
Han'ın yanında yirmi çeriyle üç dört bin kadın ve çocuk
vardı. Bir tek atları kalmamıştı. Böyle bir durumda iken
Çin ordusu çıkagelmiş, yirmi erle birkaç kadın ve çocuk
Kara Kağan'la İşbara Han'ın başkanlığında uzun bir ok
savaşı yapıp son oklarını attıktan sonra tutsak düşmüş­
lerdi.
Kara Kağan tutsak olarak Siganfu'ya nasıl geldiğini bir
türlü hatırlayamıyordu. Bir Türk Kağanı'nın tutsak düş­
mesi nasıl oluyor da Tanrı'yı öfkelendirmiyor ve gökten
bela yağmıyor diye şaşıyordu. Üç aydır her gün gururu
kırılıyor, şerefine kamçı vuruluyor, içine ağu katılıyordu.
Oturması için kendisine verilen konağın, Çin kağanının

330

•

Bozkurtların Ölümü

hademeler başısının evi olduğunu öğrenince yıldırımla
vurulmuşa dönmüş, geceleyin dili söz söylemez olmuş,
kolu tutmamıştı. Sabaha kadar külçe halinde yattıktan
sonra biraz kendine gelmiş, fakat kolu eski gücünü elde
edememişti.
Bozkırda, sonsuz yaylada at koşturmaya, açık havada
yaşamaya alışmış olan kağana Çin başkenti zindan geli­
yordu. Oturduğu konağın büyük bahçelerine, havuzlarına
bakamıyordu bile. Yalnız derin derin, acı acı düşünüyor­
du.
Kara Kağan'dan hiç ayrılmayan Uluğ Tarkan, yetmiş
yılın eğemediği, fakat tutsaklığın çökerttiği omuzlarıyla
odaya girerek yere diz vurduğu zaman Kara Kağan elemli
gözlerini ona çevirdi:
- Uluğ Tarkan! Beni artık kağanmışım gibi selamla­
ma! Bir tutsağa saygı gösterilmez! dedi.
Koca Tarkan, kırışmış yüzünün ortasında hala sert
bakan gözlerini yere dikti:
- Zamanı Tanrı yaratmış, kişi oğullarını onun içine
pusatsız atmıştır. Kılıç, kargı, ok... Bunlar ancak kişioğul­
larına karşı işe yarar. Tanrı bize ölüm verdiyse, Türk
budununu kutsuz kıldıysa bunu gidermek için çalışalım.
Tutsak da olsan sen yine Gök Türk Kağanısın. Ben de
senin lalan ve Uluğ Tarkan'ım.
Kağan cevap vermedi. Kendisine geçmişi hatırlatan
her şey içini kedere boğuyordu. Beyni iki nokta arasında
yıldırım gibi işliyor, yüreğini oyuyor, onu ölüme götürü­
yordu: Gök Türk Kağanlığı ve tutsaklık.
Uluğ Tarkan yeniden söze başlamıştı:
- Çin Kağanı, Tulu Han'a da özel çeri başbuğuluğu
verdi. Fakat Tulu Han bunu beğenmedi. Çünkü İşbara
Han'ın da özel çeri komutanı olduğunu, kendisinin on­
dan daha üstün bulunduğunu düşünüyor.

Bozkurtların Ölümü

•

331

Kara Kağan, Uluğ Tarkan'a bakıyordu. Bakışlarında
sorgu vardı. Tarkan devam etti:
- Tulu Han kağanlık umuyordu. Çin Kağanı onun bu
başbuğluğa kıvanmadığını görünce kendisine ayrıca Pe­
king şehrinin beğliğini verdi. Yarın yola çıkacak.
Kara Kağan belli belirsiz gülümseyerek sordu:
- Lala! Bunları bana niçin anlatıyorsun?
- Çünkü Türk Kağanısın!
- Ordusuz, çerisiz, pusatsız, ülkesiz Türk Kağanı! ...
Çerin burada tutsak olmuş, seni bekliyor. Pusatların
Çin depolarında. Ülkende de Sırtarduşlar oturuyor. Bir
gün bunların hepsi kurtbaşlı sancağın gölgesinde birleşe­
cektir.
- Biz o günü göremeyeceğiz.
- Oğullarımız görür. Oğullarımız göremezse torunlarımız görür.
Kara Kağan birdenbire ayağa kalktı. Ötüken'de olsaydı
bu kalkış büyük bir öfkeyi anlatırdı. Şimdi ise yalnız da­
yanılmaz bir acıyı gösteriyordu. Uluğ Tarkan bunu sezdi
ve yapabileceği kadar sakin bulunmaya çalışarak şunla­
rı söyledi:
- İşbara Han'la Kür Şad seni görmeye gelecek.
Kara Kağan, İşbara Han'ı çok severdi. Kendisine so­
nuna kadar sadık kalmış olan İşbara Han ahlakı, yiğitliği,
yakışıklılığı ile her gittiği yerde kendisini .sevdiren biri­
siydi. Nitekim Çinliler bile onu sevmiş, Çin Ka�anı kendi
özel çerilerinin başbuğu yapacak kadar güven göstermiş­
ti. İşbara Han bu rütbeyi kendi budununun aleyhine
çalışmadan elde etmişti. Aykırıları bağdaştırmak her ki­
şinin başaracağı iş değildi.
· -

Kara Kağan, Kür Şad'a karşı ise daima biraz çekingen
davranırdı. Bu da galiba Tulu Han'ın kardeşi olduğu için­
di. Kür Şad hiçbir zaman Tulu Han'la işbirliği yapmamış

332

•

Bozkurtların Ölümü

olduğu halde Kara Kağan nedense ona ısınamıyordu. Kür
Şad, kağanlığı kurtarmak için büyük fedakarlıklar yap­
mıştı. Fakat Kara Kağan ona, İşbara Han'a güvendiği
kadar güvenemiyordu.
İkisi birlikte geldiler. Onu Ötüken'de kağanı selamlar
gibi selamladılar. Sonra büyük bir ciddiyetle, Gök Türk
Kağanlığı varmış gibi konuşmaya başladılar. Bütün bun­
lar Kara Kağan'ı yaralıyordu. Acı bir sesle, artık bu gibi
şeyleri konuşamayacağını, çünkü üç aydan beri tutsak ol­
manın utancını hata silemediğini anlattı. . .
İşbara Han, bu sözler üzerine, kağanın acısına saygı
gösterip susmuş, Kür Şad ise yüzü kıpkırmızı olduğu hal­
de ayağa kalkmıştı:
- Sen üç aydır tutsak bulunuyorsun. Bizimki bir yıl
oldu. Acıya kapılıp her şeyden elimizi çekersek kağanlığı
kim diriltecek? Onun yıkılmasında hepimizin suç payı­
mız var. Dirilmesinde de hepimizin emeği olmalıdır!
dedi.
Kağan, bozgundan önce de yiğeni ile böyle bir tartış­
ma yaptığını hatırladı. Sonuna kadar savaş taraflısı olan
Kür Şad hep aşırı söyler, aşırı iş yapardı. Kara Kağan ona
söz etti:
- Kağanlığı yıkan Tulu Han olmuştur.
Bu sözlerde Tulu Han'ın kardeşi olan Kür Şad'a karşı
da bir öfke kıvılcımı gizliydi. Kür Şad bunu anlamakta
gecikmedi.
- Kara Kağan! Gök Türk Kağanlığını yıkmakta sen de
Tulu Han'dan aşağı kalmadın !
Kağan, başına bir kılıç yeseydi bu kadar sarsılmazdı.
Sesini yükseltti:
- Kağanlık tahtı için Çinlilerle gizlice anl aşan senin
kardeşin değil miydi?

Bozkurtların Ölümü

•

333

- Çinlilerle anlaşan benim kardeşimdi. Babam kağanı
ağulayan Çinli İçing Katun'la evlenerek onun keyfince
Türk ordusunu savaşa sürüp çıkaran da amcamdı.
Kara Kağan, İşbara Han, Kür Şad ve Uluğ Tarkan ba­
kışarak sustular. Sonra Kür Şad, savaş günlerindeki, buy­
ruk veren sesiyle söze devam etti:
- Şen-king serserisini tümenbaşı yapan sen değil mi­
sin? Ötüken'deki tutsak Çinliler kime güvenerek şımardı­
lar? Tulu Han güçsüz ordusuyla yenildi diye onu neden
zincire vurdun? Çin'le anlaştığı halde onu neden öldür­
medin?
Kağan elini kaldırarak <<Yeter! » diye bağırdı. Sonra
ayağa kalkarak:
- İç\ng Katun'la evlenişim Türk türesine uymak içindi.
Ağa ölünce ini, yenge ile evlenir. Bilmiyor musun? diye
sordu.
Kür Şad karşılık verdi:
- Biliyorum. Kağan'ı öldürenin öldürüldüğünü de bili­
yorum.
- Kür Şad! Tulu Han'ın elçisi gibi konuşuyorsun.
- Hayır. Bozkurt soyundan bir Türk şadı gibi konuşuyorum.
Kara Kağan'ın sesinde alaylı bir titreyiş belirdi:
- Onun için mi Çin Kağanının Tulu Han buyruğunda
olan özel çerisinde subay oldun?
- Takındığım kılıç Çin Kağanı için değil, Türk budunu
için çekilecektir .
- Tulu Han'ın kardeşi olmasaydın bu sözlerine inanır­
dım.
Bu sözlerdeki aşağılama Kür Şad'ın yüzüne bir kılıç­
gibi çarptı. O anda şırak diye keskin bir ses işitildi: Kür
Şad yıldırım hızıyla kılıç çekip kağana doğru bir adım
atmıştı. Bu çabuk davranış İşbara Han'la Uluğ Tarkan'a,

334

•

Bozkurtların Ölümü

kılıçlarına doğru el attırmış, Kara Kağan ise taş gibi kı­
pırdamadan olduğu yerde durmuştu.
Uzun bir an, Kür Şad'la kağan odlu gözlerle bakıştılar.
Sonra Kür Şad bir adım daha atarak:
- Senin Türk Kağan'ı olduğunu unutmuştum! dedi.
Kınından çektiği kılıcı, bütün dirliğinde " ilk defa kana
bulamadan yine kınına sokuyordu. Sonra çok yavaş bir
sesle sözlerini tamamladı:
- Zaman doğruyu da, eğriyi de gösterecek.
Kür Şad bunu söyleyerek çıkıp gitti. Susuyorlardı.
Kağan bir şey söylemek istediği halde susuyor, İşbara
Han bir şey saklayarak susuyor, Uluğ Tarkan her şeyi
bildiği için susuyordu.
Uzun zaman sustuktan sonra kağan, yüzü bunlu ol­
duğu halde oturup ötekilere de oturmaları için işaret etti.
Ozaman İşbara Han gergin sinirleri biraz gevşeten şu
sözleri söyledi:
- Bu sabah da Tulu Han'la tartışıp ona bıçak fırlattı.
Tanrı'ya şükür ki Tulu Han kolundan aldığı küçük bir
yara ile savuşturdu. Yoksa... Türkler birbirine girdiler
diye Çinliler çok sevineceklerdi...

Can Acısı ve Gönül Acısı

AMTAR, kemerini kastığı zaman iyice arık.larnış ol­
Yduğunu anladı. Ötüken'deki kıtlıkta bile bu kadar

incelmemişti. Bir ağacın dibine bağdaş kurarak bunun
niçin böyle olduğunu düşünmeye başladı. İstediği kadar
doymuyordu. Siganfu şehrinin çevresine yerleştirilmiş­
lerdi. Çinliler kendilerine toprak vererek ekip biçmeleri­
ni söylemişlerdi. Yamtar ektiğini biçene kadar nice aylar
geçecekti. Türkelinde de toprak ekerlerdi ama bütün
yiyecekleri toprağa bağlı değildi. Av avlar, kuş kuşlarlar,
kımız yaparlar, koyun, dana keserlerdi. Burada bunlar
yoktu. Ağaçlardan yemiş topluyorlardı ama: bir �ğacın
yemişi Yamtar'ı en çok iki gün besliyordu. Son savaşa
girerken geride bıraktıkları çoluk çocukları da tutsak
olup Siganfu'ya getirilmişti. Şimdi Yamtar hem kendisi­
ni, hem de sekiz yaşındaki kızı ile yedi yaşındaki oğlunu
beslemeye mecburdu. Bu üzüntü yetmiyormuş gibi bir
de ağaçtan yapılmış Çin evlerinde oturmak ona pek
ağır geliyordu. Bu Çinliler de ne biçim yaratıklardı! Can­
ları yer değiştirmek istese bu evler taşınmazdı ki götür­
sünler. Türklerin o güzel derme evleri nerde, bu tahta­
dan çatılmış evler nerede? Çaresiz Yamtar da şimdi ağaç
kurdu gibi bu ağaçtan yapma evin içinde yatmaya alış-

336

•

Bozkurtların Ölümü

mak için uğraşıyordu. Hele ata binip kırlarda koşturamaınak. . . Bunların hepsine dayanacaktı. İlle şu tutsaklık
olmasa. . .
Tutsaklık pek gücüne gidiyordu. İt yerine koymadığı,
bir yakalasa boynunu koparabileceği cılız, suratsız, kar­
ganmış Çinliler Yamtar'a buyruk veriyorlardı. Öteki
Türkler gibi kendisine de bir tarla verdikleri zaman bir
Çin subayı tarlanın nasıl ekileceğini öğretmişti. Yamtar
tarlanın nasıl belleneceğini; buğdayın, darının nasıl ekile­
ceğini biliyordu. Çinlilere bu işi bildiğini söylediği zaman
kendisiyle alay etmişler:
- Bu iş barbar işi değil, ok atmaya benzemez. Hele
akına hiç! demişlerdi.
Saf yürekli Yamtar içinden: <ıBelki Çinlilerin ekip
biçmesi başka türlüdür.» diye düşünerek öğrenmeye razı
olmuş,
- Peki, öğret de göreyim! demişti.
Fakat Çinlinin tarlaya bel vurması hiç de başka türlü
değildi. Üstelik güçsüz kollarıyla, beli derine saplayamı­
yor, toprağı çabuk kaldıramıyor, hızlı iş göremiyordu.
Yamtar:
- Ver bakalım şunu, diyerek beli Çinlinin elinden al­
mış, onun faltaşı gibi açılan gözleri önünde ustalık ve
çabuklukla tarlayı bellemeye başlamıştı. Beli elinden
bırakırken Çinli subaya:
- Sen bu işi bırak da bana şu ağaçtan evde nasıl yatıla­
cağını öğret! demiş; onunla çadır mı, tahta ev mi daha
iyidir diye uzun bir tartışma yapmıştı.
Çin subayı giderken bu işe alıştıktan sonra da Çin di­
lini öğreneceğini söyleyince Yamtar şaşırmış:
- Ne? Çin dili mi? Çin dili olur mu be! diye haykır­
mıştı.
Yamtar o zamana kadar Çinlilerin ayrı bir dili olacağı­
nı düşünmemişti. Çinlilerle hiç yüz yüze konuşmamıştı.

Bozkurtların Ölümü

•

337

Şimdiyedek Çinlilerle kılıç ve ok diliyle konuşup pek
güzel anlaşmıştı. Şimdi ise karşısındaki kendisine Türkçe
söylüyordu.
Yamtar'ın, Çin dili olur mu diye haykırması üzerine
Çin subayı da şaşırmıştı:
- Benimle eğleniyor musun? Elbette Çin dili olur.
- Çin dili varsa bana ne? Neden öğrenecek mişim?
- Çinlilerle konuşup anlaşmak için.
- Seninle konuşup anlaşıyorum ya.
- Ben Türkçe bildiğim için benimle anlaşıyorsun. Çinlilerin hepsi Türkçe bilmiyor ki...
- Canım! Ben de Çinlilerin hepsiyle konuşacak değilim ya. Sen yeter de anarsın bile.
- Başka bir Çinli ile konuşmak gerekirse?
- Bu da dert mi? Sen gelip dilmaçlık yaparsın.
- Sen ne söz anlamaz kişisin! Ben işimi gücümü bırakıp sana dilmaçlık mı edeceğim? Ya ben gidersem? Ya
Türkçe bilmeyen bir subay buraya gelirse?
Yamtar biraz düşünmüş, sonra Çin dili öğrenmek pek
gücüne gittiğinden:
- Bana bak! Ben Çin dilini falan öğrenemem. Çinliler
Türkçe öğrensinler! diye cevap vermişti.
İşte o gündenberi Çinceyi öğrenmek şöyle dursun,
nerde ise ata binmeyi, ok atmayı, güreşmeyi de unuta­
caktı. Gök Türk ordusunda yüzbaşı olduğu halde burada
bayağı kişiler gibi yalnız tarla bellemek, ürün satmak,
elde ettiği akça ile başka şeyler almakla mı gününü geçi­
recekti? Yamtar bu kara düşünceler içinde bunalmakta
iken yanına Gök Börü gelip çöktü. Son bozgunda gözü­
nün birini kaybeden Ötüken delisi, kıtlıktan arta kalan
iki çocuğundan birini de tutsaklık kargaşalığında yitir­
miş; ölüsünden, dirisinden haber alamamıştı. Yedi ya­
şındaki oğluyla birlikte Yamtar'a komşu eve yerleşmiş,

338

•

Bozkurtların Ölümü

tarlasını bellemeye başlamıştı. Tek gözle dünyaya bak­
mak hiç de hoş değildi. Bir gün Yamtar'a:
- Tek gözle kişi iyi göremiyor, fakat bu pis Çin şeh­
rinde tutsak olduğumuzu görmek için o bile fazla! de­
mişti.
Şimdi iki anda yanyana oturuyorlar, gönüllerinde bir
duygu tepkisi, beyinlerinde düşünce çalkantısı olduğu
halde konuşmadan dalgın gözlerle ileriye, belirsiz bir
yere bakıyorlardı. Neden sonra Gök Börü, ağır bir yükü
silker gibi söze başladı:
- Yamtar! Tulu Han'ın Peking'e giderken yolda öldü­
ğünü işittin mi?
- Hayır!
- Ağzından kan boşanıp ölmüş, 29 yaşında idi. Çin
kağanı da Tulu Han'ın oğlu «Urku»yu onun yerine Peking
beği yaptı.
Yarntar, Gök Börü'nün yüzüne baktı. Gök Börü bu
bakışın ne demek olduğunu anlamıştı.
- Urku şimdi 1 4 yaşında ama gürbüz, yiğit bir tegin.
Dedesi Çuluk Kağan'ı andırıyor, diye sözünü tamamladı.
Yeniden dalıp sustular. Birdenbire Gök Börü'nün oğlu
çıkageldi. Üç Çinli'nin kendisini aradığını söyledi. De­
minden beri yumuşak bir sesle konuşan Gök Börü'nün
delilik damarları birdenbire kabarmıştı:
- Albız alsın! Bu itler yine ne istiyorlar? diye bağırdı.
Sonra fırlayarak hızla yürümeye başladı. Yamtar bu
gidişi hiç beğenmemişti. Yerinden kalkacak hali olmadığı
halde isteksizlikle bir davrandı. O da ağır ağır Gök Bö­
rü'nün evine doğru gitmeye başladı.
Deli Gök Börü öfkeyle evinin bahçesine gelince karşı­
sındaki üç Çinli'ye sert sert baktı. Biri subay, biri erdi.
Birinin de dilmaç olduğu anlaşılıyordu.
- Ne istiyorsunuz? diye bağırdı.
Dilmaç:

Bozkurtların Ölümü

•

339

Gök Börü sen misin? diye sordu.
- Benim! Ne diyeceksen çabuk de de yıkılıp git!
Gök Börü'nün bağırarak öfkeli öfkeli konuşması üze­
rine dilmaçla subay Çince bir şeyler konuştular. Dilmaç:
- Sen tarlanın hepsini bellememişsin. Subay beş gü­
ne kadar bellemen için sana buyruk veriyor, dedi.
Gök Börü şaşırmıştı. Sağına, soluna, gerisine baktı.
Sonra dilmaca döndü:
- Anlamadım. Kim buyruk veriyor?
- Subay.
-Hangi subay?
- İşte bu, yanımızdaki subay.
- Ne buyruğu veriyor?
- Tarlayı bellemen için buyruk veriyor.
- Hangi tarlayı?
- Senin tarlanı.
- Ulan sen ne söylüyorsun? Benim, tarlama bu keçi kılıklı subay ne karışıyor?
Dilmaç yeniden Çince bir şeyler konuştu. Sonra;
- Subay diyor ki: Tarlaları Türk'lere biz verdik. Tutsak
oldukları için de onlara istediğimiz buyruğu verebiliriz.
Bundan başka subay dedi ki...
Çinli dilmaç sözünü bitiremedi. Sırıttı. Gülmeye baş­
ladı. Gök Börü, Çinli'nin gülmesine büsbütün kızarak
bağırdı:
- Söylesene! Başka ne dedi?
- Dedi ki: Bu Türk tek gözüyle bu kadar yüksekten
konuşuyor. Ya iki gözü de olsa acaba ne kadar yüksekten
konuşacak?
Gök Börü en duygulu yerinden vurulmuştu. Birdenbi­
re çılgına döndü. Çin subayına dönerek:
- Tek gözlü Onbaşı Gök Börü'yü beğenmiyor musun?
diye bağırdı.
Sonra kudurmuş gibi haykırışına devam etti:
-

340

•

Bozkurtların Ölümü

- İtlerin de iki gözü var ama bu onları it olmaktan
kurtarmıyor!
Dilmaç ürkmüştü. Bir adım geriledi. Subay kılıcına el
atıp kınından dört parmak sıyırdı. Gök Börü kıpkırmızı
kesilmişti:
- Tutsaklığımı ne diye başıma kakıyorsun? Senin gibi
nice köpekleri tepeledim. Kılıç; kınından öyle yarım ya­
malak sıyrılmaz uğru kılıklı! Senin kılıcın tek gözlü On­
başı Gök Börü'nün derisini kesmez, anladın mı?
Gök Börü'nün sesi çevresinde çın ötüyordu. Birdenbi­
re Çin subayının üzerine atıldı. O daha kılıcını çekmeye
vakit bulamadan sol yanağı üzerine çelik gibi tokadını
indirdi. Türk usulü inen bu tokat Çin subayını yere ser­
meye yetmişti. Dilmacın bağırtısı arasında öteden beri­
den bir sürü Çinli koşuşurken, yanlarındaki Çin eri de
kılıcını Gök Börü'nün koluna indirip kan içinde bırakmış­
tı. Ötüken delisi, küçük bir çocuktan koluna çomak yiye­
rek biraz canı acıyan bir adam ·gibi Çinli'ye baktıktan
sonra kendisine doğru gelen Çinlileri şöyle bir süzdü.
Sonra:
- İşte şimdi hepiniz birden epey bir şey edersiniz! diye
haykırdı ve onlara doğru atıldı.
Arkadan gelmekte olan Yarntar yalnız tokadın sesini
duymuş ve sesinden bunun bir Türk tokadı olduğunu
anlayarak Gök Börü'nün bir iş karıştırmakta olduğunu
kestirip adamlarını hızlandırmıştı. Fakat Yamtar geç
kalmıştı. Yedi sekiz Çinli, Gök Börü'yü yaka paça götürü­
yorlardı. Yamtar'ın gözlerine Çin subayının morarıp şiş­
miş yüzüyle burnundan kan boşanan bir Çinli, kulakları­
na da Gök Börü'nün:
- Bu, tek gözümün hakkı. Ötekini vermek için de on
tanenizi tamuya gönderdim! diye haykıran sesi çarptı.
·

Bozkurtların Ölümü

•

341

•
* •

Gök Börü o geceyi kapkaranlık ve ıslak bir zindanda
elleri bağlı ve aç geçirdikten sonra enesi gün bir Çin ku­
mandanının karşısına çıkarıldı. Bir gün önce dövüştüğü
Çinlilerle dilmaç orada idiler. Kumandan, bir Çin subayı­
na pusatla saldırmanın ölüm cezasıyla karşılık göreceğini
bilip bilmediğini sordu. Gök Börü elleri çözülmeden bir
şeye cevap vermeyeceğini kesin bir durumla anlattığın­
dan kumandanın buyruğuyla elleri çözüldü. Kılıç yarası
almış olan kolu bütün gece bağlı kalmaktan uyuşmuştu.
Gök Börü kolunu uğuşturarak cevap vermeye başlamıştı:
- Bende pusat olsaydı bunların hepsini yok ederdim.
Kumandan asık bir yüzle sordu:
- Şu Çin subayının yüzüne bir pusatla, hiç olmazsa bir
taş veya demirle vurduğun anlaşılıyor. Yalan söyleme.
Doğruyu söylersen cezan azalır.
Gök Börü omuzlarını silkti:
- Ben onun yüzüne atadan gördüğüm gibi bir tokat
vurdum. O kadar ...
Kumandan öfkelenmişti:
- Yalan söyleme. Ben sana doğruyu söyletmesini bili­
rim! diye bağırdı.
Gök Börü de öfkelenmişti:
- Ulan ne direnip duruyorsun! İnanmıyorsan gel senin
de yüzüne bir tokat vurayım. Derini patlatıp avurdunu
şişirmezsem Türk'üm diye gezmem! ...
Dilmaç, bu sözleri Çinceye çevirmeye korktu. Gök
Börü'ye bir adım daha yaklaşarak yumuşak ve edepli bir
cevap vermesini söyledi . Ötüken delisi yalancılıkla suç­
landırılmaya fena halde içerlemişti. En kısa bir anda şim­
şek gibi bir tokadın sakladığı ve dilmacın yere çarpılarak
serildiği görüldü. Bayılmıştı.

342

•

Bozkurtların Ölümü

Gök Börü Çin kumandanına dilmacın kanayan, şişen,
moraran süratını göstererek bağırıyordu:
- Gördün mü mankafa? Uğru kılıklı bir Çinli'nin
uğursuz yüzünü ezmek için pusat gerekir mi imiş?
Kumandan kendisine yapılan bu saygısızlıktan dolayı
büyük bir kızgınlığa kapıldı. Gök Börü'yü tutturarak ye­
niden bağlattı. Sonra dilmacı ayıltarak onunla Gök Bö­
rü'ye şu korkunç kararı bildirdi:
- Çin kağanının buyruğunu dinlemeyerek tarlanı sür­
mediğin, Çin kağanının bir subayına el kaldırmak küs­
tahlığında bulunduğun ve Çin kağanının saray kuman­
danlarından birinin karşısında saray dilmaçlarından biri­
ne vurmak gibi büyük bir cüretkarlık yaptığından dolayı
yüz kırbaç yiyecek ve öteki gözün de çıkarılmak suretiyle
sana yakışan sonuca çarptırılacak.sın!
Gök Börü bu sözleri ürpermeden dinledi. Sonra ku­
mandan Çang-çung'a:
- Ben iki gözüm kör olduğu halde de sizin en yiğidini­
zin hakkından gelirim! diye bağırdı.
*
* *

Onbaşı Gök Börü meydanlıkta bir kütüğe bağlanıp
yarı beline kadar soyulduktan sonra kırbaçlanmaya baş­
landı. Arkasında karşılıklı durmakta olan iki Çinli, kır­
baçlarını olanca güçleriyle nöbetleşe indiriyorlar, top­
lanmış olanlar da bağırarak, haykırarak, söverek kırbaççı­
ları kışkırtıyorlardı. Gök Börü ses çıkarmadan kırbaçla­
rı yiyor, sırtında kızıl izler oluyor, bu izlerden kan sızı­
yordu. Gök Börü ses çıkarmadıkça kırbaç vuranlar daha
sert vurmaya çalışıyorlar, bakanlar ulur gibi bağırarak,
yiğit Türk'e daha çok sövüyorlar, yumruk sıkıyorlar, o-

Bozkurtların Ölümü

•

343

nun dövülmesinden sevinç duyuyorlardı. Meydanlık çok
kalabalıklaşmıştı.
Bu duygusuz kalabalık arasında yalnız bir kişi yaşlı
gözlerle bu sahneye bakıyor, dudaklarını ısırıyor, bir yan­
dan da inci gibi yaşlar yanaklarından aşağı yuvarlanıyor­
du. Bu, gerilerde yüksekçe bir yere ilişmiş olan, Gök
Börü'nün oğlu, yedi yaşındaki Sungur'du.
Yüz kırbaç bitmiş, Gök Börü gık dememişti. Sungur
daha neler olacağını bilmiyordu. Yakılan ateşe bir takım
demirlerin sokulup çıkarılmasından da bir şey anlama­
mıştı.
Fakat Gök Börü'ye, son kırbaçlar vurulurken gelen
Yamtar, olacak işi anlamıştı. Sungur'un da bunu görme­
sini istemiyordu. Onu yakalayarak kucağına aldı. Çocuk
gitmek istemiyordu:
- Eçe! 62 Kalalım! dedi.
Yamtar titreyen bir sesle cevap verdi:
- Kalmayalım Sungur! Baban birazdan gelecek!
Sonra, gürbüz bir çocuk olduğu olduğu halde, kendi
kucağında küçük kalan Sungur'u kavrayarak yürümeye
başladı. Sungur, yanağını Yamtar'ın yanağına dayamıştı.
İkisinin de yüzü ıslaktı.
O gece Yamtar, Sungur'u kendi evinde çocuklarıyla bı­
rakarak Gök Börü'nün evinde kaldı. Geceleyin Çin ku­
mandanlığı yapısına giderek Gök Börü'yü almıştı. Artık
dünyanın ışıklarına ve renklerine iki gözü de kapanmış
olan andasının kolundan tutarak onun evine gelirken
üzerine yıldırım düşmüş iri bir ağaca benziyordu. Kan
kardeşinin yardımına koşamamış olmaktan doğan bir iç
acısı, Gök Börü'nün gözünü kızgın şişle çıkaran acıdan
62 Eçe: Aamca.

uAğabey» anlamına da gelir.

344

•

Bozkurtların Ölümü

aşağı değildi. Kendinden utanıyordu. Ay ışığı altında eğri
büğrü sokaklardan sert adımlarla yürüyen bu iki kara­
bahtlıdan biri, iri ve gözleri gören Yamtar ağır bir manevi
yük altında çökmüş gibi ilerlerken; öteki, Ötüken'in kah­
raman delisi, baş eğmeyen Gök Börü, artık sonsuz karan­
lığa gömülmüş olan yiğit onbaşı, Tanrı'ya bakar gibi başı
hafifçe göğe çevrilmiş olduğu halde dimdik, vekarlı ve
heybetli adımlar atıyordu.

Filozof Şen -Ma

AMTAR şimdi daha ağır bir yük altında idi; Gök Bö­
Yrü'nün tarlasını ekip biçmek, andasına ve andasının

oğluna bakmak da artık kendi görevleri arasına girmişti.
İlk günlerde öteki Türklerden epey süt, yoğurt, et bu­
larak Gök Börü'yü iyice beslemiş; çabuk iyileşmesine ça­
lışmıştı. Gök Börü birkaç gün yatıp bir yere çıkmamış,
sonra her gün tarlasına çıkarak bir ağacın altında otur­
mayı adet edinmişti. Hemen hemen hiç konuşmuyordu.
Sırtını ağaca veriyor, başını ağaca yaslıyor, sabahtan ak­
şama kadar öylece kalıp düşünüyordu. Pek az yemek yi­
yordu. Yalnız sıksık Sungur'u çağırıyor, ne y�ptığını so­
ruyor, Sungur yaptığı işi veya bir şey yapmadığını söyle­
yince <cpeki» deyip yine sessizliğine dalıyordu. Yamtar
onun içinde de büyük kasırgalar estiğini anlamıştı. Çok
konuşmamanın, hatta onu avundurmaya çalışıp öfke­
lendirmemenin, içinin ince tellerine dokunmamanın doğ­
ru olacağını biliyordu. Günde üç dört kere yanına geliyor,
yemeklerini Gök Börü ile yiyor, bu arada ona birkaç şey
söylüyordu. Yamtar amcasını sevindirecek haberler ver­
meye çalışıyor, hoşlanmayacağını sandığı şeyleri ondan
saklıyordu.
Böylelikle bir yıl daha geçti. Gök Börü artık duygula­
rıyla gözlerinin yokluğunu gidermeye başlamıştı. Evin-

346

•

Bozkurtların Ölümü

den tarlaya yahut Yamtar'ın evine giderken yolu pürüz­
süz yürüyor, yaklaştığı yerde birisi olup olmadığını sezi­
yordu. Şimdi bütün zamanını kendi oğlu Sungur'la Yam­
tar'ın oğlu Göktaş'a güreş dersi vermekle geçiriyor, onları
güreştiriyor, onların birbirlerine yaptıkları oyunları, göz­
leri görmediği halde şaşılacak bir sezgi ile anlıyor; yanlış­
lıklarını düzeltiyordu. Bazan Yamtar da geliyor, o da
derslere karışıyor; hatta küçüklerle elense ederek onların
isteğini artırıyordu. Küçük güreşçiler bir ayda işi ilerlet­
mişlerdi. Gök Börü onlara ağaç dalından iki kılıç yapıp
vuruşmasını da öğretmişti. Yamtar da deriden iki kalkan
yapmış, işi tamamlamıştı. Göktaş'la Sungur akıllarına
geldikçe güreşiyorlar, kılıç oyunu yapıyorlar, taş yarıştırı­
yorlardı.
Bir gün yine meraklı ve kendilerine göre çetin bir gü­
reş yapıyorlardı. Babaları da göz ve gönülle onlara bakı­
yorlardı. Kendilerini güreşe okadar kaptırmışlardı ki,
yaşlı bir Çinli'nin yanlarına yaklaştığını göremediler. Bu­
nu ilk sezen yine Gök Börü oldu. Yamtar'm omzuna vu­
rarak:
- Sor bakalım, şu Çinli ne istiyor? dedi.
Güreş durmuş, Yamtar'ın ağzı şaşkınlıktan açık kal­
mıştı. Gök Börü artık, yalnız birisinin yaklaştığını sez­
mekle kalmıyor, bunun Çinli olduğunu da anlıyordu.
Yamtar şimdi iki çocuğu güreştiren iki yıllık tutsak Yam­
tar olmaktan çıkmış, Türk beği, Gök Türk ordusunun
yüzbaşısı Yamtar olmuştu. Sert bir sesle:
- De bakalım Çin1i! Ne istiyorsun? dedi.
Yaşlı Çinli belirsiz bir şekilde gülümsedi. Şaşılacak
şey! Bu Çinli gülümsediği zaman öteki Çinliler gibi iğ­
renç ve aldatıcı bir yüz almıyor, aksine sevimlileşiyordu.
Yamtar buna bakıyor, çocuklar bunu seziyor. Gök Börü
bekliyordu. Çinli oldukça düzgün bir Türkçe ile cevap
verdi:

Bozkurtların Ölümü

•

347

- Size birkaç öğüt vermek istiyorum.
Gök Börü'nün sağ elini, kemerinin soluna doğru attığı
görüldü.
Bu, kılıç çekerken yapılan bir davranıştı. Fakat iki eli­
nin birden aşağı düşmesi bir oldu. Kemer kayışının so­
lunda artık eskiden olduğu gibi bir kılıç asılı değildi. Bir
Çinli'nin gelip de kendilerine öğüt vermek istemesi onu
çileden çıkarmaya yeterdi. Yamtar'ın verdiği karşılık, öf­
kelenmekte olan Gök Börü'nün içine birkaç su serpti:
- Bizim Çinli'den alacak hiçbir öğüdümüz yok!
Kocamış Çinli bu sözlere kızmadı. Biraz daha gülüm­
seyerek:
- Bu küçük çocukları niçin güreştiriyorsunuz? diye
sordu.
Yamtar şaşırdı:
- İyi güreşmeyi öğrensinler diye.
- İyi güreşip nolacak?
- Sen alık mısın, nesin? Bu çocuklar kırk yıl böyle çocuk kalacak değiller ya. Elbet büyüyüp er olacaklar.
- Er olunca güreş ne işlerine yarayacak?
- Güreşmeden, dövüşmeden, ok atmadan, kılıç vurmadan, kargı sançmadan, at yarıştırmadan kişi er olur
mu?
Çinli gülümseyerek:
- Türk felsefesi, dedi.
Yamtar bundan bir şey anlamamıştı. Sordu:
- Ne dedin?
- Türk felsefesi.
- Nedir o?
- Türklerin derin düşüncesi.
- Türklerin derin düşüncesi mi? Neymiş o?
- Demin söyledin ya: Güreşmek, dövüşmek, yarışmak...
- Bunlar kötü şeyler mi?

348

•

Bozkurtların Ölümü

- Çok kötü!
Yamtar'ın gözleri açıldı:
- Ya iyi olan nedir?
- Bilim, felsefe.
Yamtar gülümsedi:
- Peki, bu bilimle felsefe nedir, ne işe yarar?
- Doğruyu bulmaya yarar.
- Bana bak Çinli! Kocamışlık seni bunatmış mı ne?
Böyle öğüt vereceksen buradan çekil de bizi öfkelendir­
me. Doğru ile eğrinin ne olduğunu biz biliyoruz.
Çinli yine gülümsedi:
- Bilmiyorsunuz.
Yamtar öfkelenmeye başlamıştı:
- Doğruyu bilmiyorsam sana ne? Ne diye gelip bana
kendi saçmalarını öğretmeye kalkıyorsun?
- Çünkü herkese doğruyu öğretmek için hocama söz
verdim.
- Hocan mı? Hocan kim?
- Hocam ünlü Çin filozofu Çao-lien. Ben de onun çırağı filozof Şen-ma. Hocamdan ayrılalı dört yıl oldu. Her
yeri gezip insanlara doğruyu öğretmeye çalışıyorum.
Yamtar merakla sordu:
- Sen dört yıl öncesine kadar çırak mı idin?
- Evet!
Yamtar acıyarak baktı:'
- Bana bak Çinli! Seni kırmak istemem, sözlerime gü­
cenme ama pek beyinsizmişsin.
- Neden?
- Sakalın ağarıncaya kadar çırak kalırsan sana uslu kişi
denmez ya.
- Bilim ve felsefe çabuk öğrenilmez.
Yamtar yine güldü:
- Canım! Çin işinin güçlüğünden nolacak? Kılıç sa­
vurmaktan da daha güçlü değil ya...

Bozkurtların Ölümü

•

349

- Daha güçtür.
- Daha mı güçtür? Öyleyse sen yaman bir bahadır olacaksın. İstersen gel seninle bir kılıçlaşalım. Ama şimdi
kılıcım yok. En iyisi gel seninle güreşelim.
- Ben güreş bilmem.
- Bilim ve felsefe güreşten daha güçtür diyorsun. Kolayını bilmeden gücünü nasıl öğrendin?
- Çünkü güreş faydasızdır. Bilim kişiye çok şey öğretir.
Yamtar'ın canı sıkılmıştı:
- Siz Çinliler her şeyi biliriz sanıyorsunuz. Tarla bel­
lemeyi bile yalnız kendiniz biliriz sanırsınız. Bana bu işi
öğretmek için de bilgili bir Çinli gelmişti ama ben ondan
daha iyisini bildiğimi kendisine gösterdim. Senin bilim,
felsefe dedi.ğin de böyle saçma bir şey olacak. Ben iyi ok
attığım, ata bindiğim halde karnımı doyuramıyorum. Se­
nin felsefe dediğin nesne benim açlığımı giderir mi? Sen
bana onu söyle.
- Elbette giderir.
Yamtar sevincinden irkildi. Çinliye doğru bir adım attı.
- Çabuk söyle. Şu felsefe nedir? Tez davran da şu yere
batası açlıktan kurtulayım.
Çinli yine gülümseyerek cevap verdi.
- Bu bir günde olacak iş değil. Bunun için uzun zaman
ders almak, öğrenmek gerek.

Yamtar Filozof Oluyor

AMTAR o günkü konuşmadan sonra Çinli filozofun
Yevine dadanmıştı. Filozof Şen-ma altmış beş yaşla­

rında bilgin bir ahlakçı idi. Felsefesini yaymak, insanları
doğru yola götürmek, öğüt vermek için çok yer gezmişti.
Çin'in her yerini dolaştıktan başka Tibet'e, Kora'ya, Tür­
keli'ne, Hind'e kadar da uzanmıştı. Birçok diller bilirdi.
Daha Çao-lien'in çırağı iken hazan onunla birlikte, hazan
onun izniyle yalnız olarak bu ülkeleri gezmeye başlamış,
her yerdeki insanların ahlakı, adetleri, düşünüşleri hak­
kında geniş bilgi edinmişti. Bir felsefeyi yaymanın çok
güç olduğunu biliyordu. Hocası uzun ömründe yalnız
kendisini yetiştirebilmişti. Kendisi ise henüz kimseyi
doğru yola getirememiş, fakat bundan yılgınlık duyma­
mıştı. Elbet bir kişiyi aydınlığa çıkaracağım diye düşünü­
yor, çevresini dolaşarak öğütler veriyordu.
Kara Kağan'la birlikte yüz bin kadar Türk, tutsak ola­
rak Çin'e gelince bu bedbaht insanlar üzerinde bir defa
deneme yapmak, düşüncelerini onlara açmak istedi. İl­
könce Kara Kağan'a telkin yapmak istedi. Fakat o, yanına
kimseyi kabul etmiyordu. Bu işi başaiamayınca kağandan
sonra en ileri gelen Türkler'e, yani İşbara Han'a, Kür
Şad'a, Uluğ Tarkan'a başvurdu. İşbara Han kendisini
uzun uzun dinledikten sonra bu düşüncelerin Türkler'e

Bozkurtların Ölümü

•

351

uygun gelmeyeceğini, Uluğ Tarkan ise Kara Kağan'ın
kabul etmediği bir şeyi kabul edemeyeceğini bildirdi. Kür
Şad'a gelince o, çok sen ve keskin bir durumla bir Çinli'­
nin düşünceleri ne olursa olsun benimsenemeyeceğini
söyleyerek işin içinden çıkmıştı. Böyle olduğu halde Şen­
ma bezmemişti. Bu sefer Türklerin halk tabakası içinde
ders verecek kişi aramaya başlamıştı. Fakat tutsak ol­
dukları halde gözleri yukarda olan Türklere söz anlatmak
pek güçtü. Bir gün genç bir Türk'e felsefeden ve bilimden
bahsedip felsefenin insan ruhunu güçlendirdiğini anla­
tırken Türk onun sözünü keserek: <cBu felsefeyi bir ata
yedirsem beni Ötüken'e bir günde ulaştırır mı?» diye
sormuş, felsefenin yenecek bir nesne olmadığını söyle­
yince de kendisine sen sen bakıp yanından uzaklaşmış­
tı. Şen-ma yine bıkmamış, tekrar beğlere başvurmaya
başlayarak busefer Bögü Alp'ı yakalamış, ona ders ver­
.
meye kalkmıştı. Bögü Alp kendisiyle, kısa bir tanışma
yapmış, sonra ona:
- Bu felsefe dediğin nesne yarın ne olacağını bildirir
mi? diye sormuş, hayır cevabını alınca:
- Neye yarar? Kıraç Ata felsefenin ne olduğunu bil­
miyordu ama yarın neler olacağını bana söyleyivermiş­
ti, diye filozofun önüne dikilmiş, yarını kimsenin bileme­
yeceği hakkında Şen-ma'nın yaptığı bütün direnmelere
rağmen:
- Sana inanmam Çinli! Ben Kıraç Ata'nın sözünü ku­
lağımla işitip dediklerinin doğru çıktığını gözümle gör­
düm, diye kestirip atmıştı.
Şen-ma yine usanmamıştı. Yine Türklerin arasında
dolaşmış, bu sefer de Yamtar'a çatmıştı. Çinli filozof bar­
barlıktan hoşlanmazdı. Fakat kendi felsefesini anlamak
bakımından Türkleri Çinlilerden daha kabiliyetli bulu­
yordu. Bunlar içi, dışı bir olan özlü, doğru sözlü kimse­
lerdi. Gerçeği bulmak, felsefeyi kavramak için ilk şan

352

•

Bozkurtların Ölümü

doğru olmaktır diye düşünüyordu. İri gövdeli Yanuar
karnı doymadığı için felsefeye başladığını ona açıkça söy­
lemiş, felsefe yolu ile açlığın tokluğa çevrileceğini umdu­
ğu için bu işe giriştiğini saklamamıştı. Şen-ma açlığın da
tokluğun da bizim birer kuruntumuz olduğunu ona an­
latmaya çalışacak, böylelikle Yamtar'ı kazanacaktı. Yam­
tar'ın iri yarı, güçlü kuwetli olması da iyi idi. Çünkü iyi
bir filozof olursa dağ, taş gezip düşüncelerini yayarken
yorulmaz, yorgunluklara, güçlüklere katlanabilirdi.
Yamtar'da bir değişiklik olduğunu Gök Börü de anlı­
yordu. Şimdi Gök Börü'ye verilen yemek daha çoktu.
Bunun niçin böyle olduğunu düşünmüş, bir gün du­
rup dururken:
- Yamtar bizim azığımız mı çoğaldı? diye sorup hayır
cevabını alınca:
- Öyleyse sen az yemek yiyorsun! diye kesin bir sonuç
çıkarmıştı.
Doğru idi. Az yemek yiyor, kendi illeşinin yarısını
Gök Börü ile çocuklara veriyordu. Yamtar, Gök Türk beği
olduğu için yalan söylemezdi:
- Evet, dedi, yiyeceğimin yarısını üçünüze üleştiriyorum.
Gök Börü buna karşı koydu:
- Olmaz! Sonra açlıktan ölürsün.
- Ben acıkmam.
- Acıkmaz mısın?
Gök Börü bu sözleri büyük bir şaşkınlıkla söylemişti.
Çünkü Yamtar deyince akla ilk gelen düşünce acıkmak,
doymamak, çok yemek oluyordu. Bütün dirliğinde he­
men hemen her gününü yarı aç geçirmiş olan Yamtar'ın
şimdi <<Ben acıkmam» demesi, elbette şaşılacak işti. Ar­
kadaşının sorusuna yine acıkmam diye cevap verince Gök
Börü'nün içine kuşku düştü. Bir adım atarak Yamtar'ı
tuttu. Elini onun omuzundan koluna doğru indirerek:

Bozkurtların Ölümü

•

353

- Acıkmaz mısın? Yoksa sen Yamtar değil misin? diye
sordu.
- Yamtar'ırn.
- Yamtar olursun da acıkmaz olur musun?
- Acıkmam.
- Nasıl olur be?
- Ben artık filozof oldum.
Gök Börü kendi büyük derdi ve yarına ait düşünceleri
arasında Çinli Şen-ma ile olan ilk konuşmayı, hatta Şen­
rna'nın kendisini bile unutmuştu. Az yemek yiyen andası,
acıkmadığını, çünkü filozof olduğunu söyleyince bunu
bir hastalık sandı:
- Sayrı mısın? Neren ağrıyor?
Yamtar da bu sayrılığın nerden kondurulduğunu an­
lamamı-ş u:
- Bir yerimin ağrıdığı yok.
- Yok mu? Olduğunu söylediğin o zırıltı, bir çeşit sayrılık değil mi?
- Filozofluk mu?
- Evet!
- Ha! . .. O sayrılık değil.
- Ya nedir?
- O mu? O büyük bir iş.
Gök Börü bir şey anlamayarak sordu:
- Yamtar! Sende bir başkalık seziyorum. Şu filozofluk
nedir, her ne ise bana anlat da bileyim.
- Filozofluk derin düşünmektir. Her kişinin bilemediği bilgileri bilmektir.
- Filozof olan kişi acıkmaz mı?
- Acıkmaz.
- Neden?
- Neden mi? Çünkü toklukla açlığın farkı yoktur.
- Ne?

354

•

Bozkurtların Ölümü

- Öyle değil. Yanlış söyledim. Çünkü açlık kişinin
kendi kuruntusudur.
- Kuruntu mu?
- Evet! Kişi kendisini çok aç sanar. Çok yer. Halbuki
az yese de olur.
- Sonra?
- Sevinmek, yerinmek boştur.
- Ya! . .. Neden?
- Çünkü yeryüzünde ne sevinecek, ne de yerinecek
olay yoktur.
- Yoksa, neden kimine sevinip kimine yeriniyoruz?
- Kuruntu ...
- Vay canına... Yamtar övünmeye başladı:
- Yalnız bu kadar değil. Daha neler var, neler!
- Neler var?
- Ölüm yok.
- Ne?
- Ölüm yok.
- Ama herkes ölüyor..
- Onlar ölmüyor.
- Ya ne oluyor?
- Biçim değiştiriyor.
Gök Börü sustu. Uzun zaman düşündü. Her zamanki
öfkeli sesine hiç benzemeyen yumuşak bir sesle:
- Anlıyorum. Bu filozofluk, kişinin başından usunu
alan bilinmedik bir sayrılık olacak, dedi.
Sonra, filozofluğunu anlatamadığı için sıkılan Yam­
tar'a acıyarak sözünü bitirdi:
- Anda! Utacıya git.

Kuruntu

AMTAR, öğretmeni olan Şen-ma'nın tavsiyesiyle fır­
Ysat buldukça Siganfu'yu gezmeye başlamıştı. Bu bü­

yük şehrin sokaklarında gezip tozuyor; evlere, yapılara, a­
damlara bakıyor; insanlar hakkında düşünce sahibi olma­
ya çalışıyordu. Fakat hala Çinceyi öğrenememişti. Şen­
ma uzun tarqşmalardan sonra Çinceyi öğrenmenin ge­
rekli olduğuna Yamtar'ı kandırmış, ona ders vermeye
başlamıştı. Fakat birkaç ay geçtiği halde kelime olarak
ancak <<ben», <<sen», «O>>, cümle olarak da <cKarnım tok>> ve
<cYaşamak düş görmektir>> demesini belleyebilmişti.
Yamtar bütün saflığına rağmen ussuz kişi değildi. Çin­
ce öğrenmemesinin sebebi Çinlilere karşı duyduğu tik­
sinti, bir de bu dilin güçlüğü İdi.
Şen-ma ilkönce <<benı> demesini öğretmişti. Bu sö­
zün Çincesi ccvu'oıı idi. Öküz böğürmesine benzeyen bu
sözü tekrarlamak Yamtar'a pek güç gelmiş, günlerce
ccboı>, «buıı, «bo», «bu» diye hecelemiş63; hiçbirisinin
doğru olmadığını Şen-ma'dan işittikçe öfkelenmiş; ya­
pamadıkça inadı tutmuş, sonunda tıpkı Çinli gibi «vu'o.,
diyebilmişti. «Sen" kelimesinin Çincesi olan <eni» de epey
tartışmaya yol açmıştı. Çünkü Yamtar «ni" demiyor,
63

Gök Türkçede .y,, harfi olmadığı için Yamtar güçlük çekiyordu.

356

•

Bozkurtların Ö lümü

<<ini»64 diyordu. Öğretmeni baştaki «i»nin lüzumsuzluğu­
nu anlattıkça Yamtar şaşırıyor, hele sözün sonunu «ni»
diye uzatmaktaki sebebi bir türlü kavrayamıyordu. Fakat
ne de olsa bu söz ıcvu'o» demek kadar güç değildi. Çince
«O» demek olan ccta» ise Yamtar'ın pek hoşuna gitmişti.
Söylemesi kolaydı. Bu beğenişini Şen-ma'ya:
- Bak, işte bu, insan diline benziyor, demekle bildir­
mişti.
Böyle teker teker Çince sözleri öğrenmenin uzun sü­
receğini anlayan Yamtar cümle öğrenmeye kalkmış ve ilk
iş olarak Çince «Karnım tok» demesini ezberlemişti. Bu­
nun Çincesi «VU'o çı bav lı» idi. Bunu bellemekten mak­
sadı, öğrenmeye başladığı felsefenin ana çizgileri üzerin­
deki bilgisini göstermekti. Nitekim cıYaşamak düş gör­
mektir» cümlesini de aynı düşünce ile Şen-ma'ya sormuş,
çalışmış, bin güçlükle öğrenebilmişti. Bunun da Çincesi
cıŞın min şı i çan mın» idi. İş böyle pürüzsüz gitseydi
koca Yarntar, ağır aksak da olsa, yarım yamalak da olsa
Çinceyi öğrenecek, konuşabilecek hale gelecekti. Fakat
derslerin birinde öğretmenine Çince ccbüyük» nasıl denir
diye sorup da «ta» cevabını alınca beyni allak bullak ol­
muş, büyük bir yorgunluk duymuştu. ccTa» hem «O» an­
lamına geliyor hem de ccbüyük» demek oluyordu. Her ne
kadar Şen-ma ikisinin söylenişi arasında bir ayrıntı oldu­
ğunu söylemiş ve her ikisini birçok defa tekrarlayarak
soluk tüketmiş idiyse de Yamtar ikisinin aynı olduğunu
savunmada direnmiş, sonunda eline Çinli'nin yazı fırça­
sını alarak Gök Türk yazısıyla iki tane «ta» yazıp:65
- Baksana! Bunların ikisi de birbirinin benzeri değil
mi? diye sormuştu.
Ozaman Şen-ma gülümsemiş ve:
64 Türkçede kelime başına «N» harfi pek nadir gelir.
65 Türk dilinin bir hususiyeti de sesli harflerin daima kısa oluşudur.

Bozkurtların Ölümü

•

357

- Türk yazısıyla yazınca ikisi de birdir ama Çin yazı­
sıyla yazınca ayrı oldukları anlaşılır, diye cevap vermiş ve
iki karışık, acayip şekil çizerek birinin <<O» demek olan
«ta», birinin de ıcbüyük» demek olan «taıı olduğunu Yam­
tar'a açıklamıştı. Yamtar Çin yazısını da görünce büsbü­
tün sıkılmış, içine baygınlk gelmişti. Çünkü Şen-ma ona,
biraz Çince öğrendikten sonra eski Çin kitaplarını okuya­
rak iyi bir filozof olması için Çin yazısını da öğreteceğini
söylemişti. Bu konuşma Yamtar için bir dönüm noktası
olmuş, Çince ben, sen, o, karnım tok, yaşamak düş gör­
mektir demekten başka ne öğrendiyse hepsini unutmuş;
yeni bir şey öğrenmesine de imkan kalmamıştı.
Şen-ma buna üzülmüş, fakat bıkkınlık getirmemişti.
Çinlilerle biraz daha çok düşüp kalkarak Çinceyi öğren­
mesi için ona Siganfu sokaklarında dolaşmayı öğütlemiş­
ti.
Yazın ilk günlerinden bir gündü. Birden Yamtar'ın içi
sızladı. Ah Ötüken ah ! . .. Şimdi Türkelinde olsaydı yeşil
yamaçlarda, sonsuz bozkırda nasıl at koşturur, dağlarda
nasıl geyik avlardı. Bu Siganfu şehrinde ise tıpkı Çinliler
gibi boğucu sokaklarda salına salına yürümekten, uyuşuk
uyuşuk gezmekten başka yaptığı iş yoktu. O kalabalık
aile ocağından kala kala bir kendi, bir de oğlu Gök-taş
kalmıştı. Kızı, bu kapalı şehirde solmuş, ağzından kan
boşanarak ölmüştü. Kendi yurdunda olsa neyse idi ama,
yabancı yerde tutsak olarak yaşamak başa düşünce kişi,
eşini de, çoluk çocuğunu da yanında görmek istiyordu.
Yamtar artık iyice düşüncelere dalmıştı. Görmeden bakı­
yor, bilmeden yürüyordu. Bir aralık geniş bir alana geldi­
ğini, işittiği çalgı seslerinden anladı. Boyalı tahtalarla
çevrilmiş bir bahçenin kapısında Çinli çalgıcılar çalgı
çalıyor, acayip kılıklı bir Çinli bağırarak bir şeyler söylü­
yordu.

358

•

Bozkurtların Ölümü

Yamtar yavaş yavaş yaklaştı. Bağıranın çevresine epey
kişi toplanmıştı. Bazıları kapıdan içeri giriyordu. Galiba
Çinlilerin bayramı var diye düşündü. Yamtar, gittikçe
artan kalabalık arasında, biraz sonra, farkına varmadan o
bağırıp çağıran acayip kılıklı Çinli ile yüz yüze geldiğini
gördü. Herif, Yamtar'a bir şeyler söylüyor, eliyle içerisini
gösteriyor, fakat Yamtar bu Çinceden hiçbir şey anlamı­
yordu. Yalnız, çetrefil Çince sözler arasında kulağına bir
«ni» çalınır gibi oldu. Anladığı bir söz geçtiği için çok
sevindi. Onunla Çince konuşmaya karar vererek: «Vu'o şi
Yamtar» dedi. <cBen Yamtar'ımıı demekle kendisini tanıt­
mış oluyordu. Geveze Çinli biraz susar gibi oldu. Yamtar
bundan faydalanarak ve eliyle kendini göstererek tekrar­
ladı:
- Vu'o şi Yamtar!
Çinli galiba anlamıştı. Karşısındakini herhalde Çince
bilen birisi sanmıştı . Eliyle Yamtar'ı göstererek söyledi:
- Ni şı Ya-mı-ta ma?
Bir anda Yamtar'ın tepesi attı. Albız alsın! O uğursuz
«ta» yine karşısına çıkmıştı. Alık Çinli'nin dili Yamtar
demeye dönmüyor. Ya-mı-ta diyordu. Bağırarak Türkçe
cevap verdi:
- Dilini yılan soksun! Ya-mı-ta değil, Yamtar. ..
Çinli, yine Çince söylemeye başlamıştı. O kadar çok, o
kadar çabuk konuşuyordu ki Yamtar başında bir ağırlık
duyuyordu. Anlamadığı için cevap vermedikçe Çinli daha
çok konuşuyor, eliyle bol bol işaretler yapıyordu. Bu
savruk el hareketleri arasında bir aralık herifin eli Yam­
tar'ın karnına değdi. Arkasından da bir sürü söz söyledi.
Yamtar, bu Çinli kendi karnına dokunmakla karnının aç
olup olmadığını soruyor sanmıştı. İşte Çince konuşmak
için iyi bir fırsat çıkmıştı. Yamtar hemen Çinceyi yapış­
tırdı:
- Vu'o çı bav lı.

Bozkurtların Ölümü

•

359

Bu cevap, konuşan Çinli'yi hemen susturmuştu. Hay­
retle Yamtar'ın yüzüne bakıyordu. Çevrelerinde olanlar
da hayretle gözlerini dikmişlerdi. Yanındakiler, sözlerine;
uzaktakiler uzun boyu ile iri gövdesine bakıp şaşıyorlar­
dı. Acayip kılıklı Çinli yeniden söze başlayarak el işare­
tiyle gözlerini gösterince Yamtar arkadaşça onun omuzu­
na vurdu. Herif, Yamtar'ın en yavaş dokunuşu olan bu
vuruşla kırılma derecesine gelen omuzunun acısıyla kıv­
ranırken o, Çinceyi bastırdı:
- Şı min şı i çan mm.
Ortalıkta derin bir sessizlik oldu. Yamtar bu sessizli­
ğin neden olduğunu anlamak için sağına soluna bakınır­
ken koluna bir el yapıştı ve bir ses Türkçe:
- Yamtar! Sen misin? Sana ne olmuş böyle? diye ba­
ğırdı.
Yamtar başını çevirdi. İlkönce gözüne bir börk çarptı
Sonra eski arkadaşı Yüzbaşı Üç Oğul'u tanıdı. Üç Oğul
söylüyordu:
- Demindenberi sana sesleneceğim ama okadar de­
ğişmişsin ki tanımakta güçlük çektim. Neden böyle arık­
ladın? Sayrı mısın?
- Sayrı değilim. Buradaki çalgının, gürültünün ne için
olduğunu anlayayım diye yanaştım. Boşboğaz Çinli
tebelleş oldu.
- Burasının ne olduğunu bilmiyor musun?
- Hayır!
- Burası iyi bir kazanç yeri. Herkes hünerini gösterip akça alıyor. İstersen sen de hemen gir.
Yarntar boynunu büktü:
- Benim ne hünerim var?
Üç Oğul anlattı:
- Çinli hüneri gösterecek değilsin. Cambazlığı Çinliler
yapıyor. Türkler de güreşe çıkıyor.

360

•

Bozkurtların Ölümü

- Hüner buysa kolay. Ok atmak, kılıç oynamak da
var mı?
- Şimdilik yok ama ilerde belki o da olur.
Üç Oğul, Çinli ile Çince bir şeyler konuştuktan sonra
Yamtar'la içeri girdi. Büyücek bir bahçenin çevresine
Çinliler oturmuşlar, orta yeri açık bırakmışlardı. Burada
iki direğin arasına gerilmiş bir ip Yamtar'ın dikkatini çek­
miş, bunun ne olduğunu sorarak ipin üzerine Çinlilerin
hüner gösterdiklerini öğrenmişti. Gerilerde ince ağaçlarla
ayrılmış bir yere gelince Yamtar karşısında Yumru'yu
buldu. Üç Oğul:
- Yamtar! Bugün ikiniz güreşirsiniz. Burasının sahibi
hüner gösterenle�e akça veriyor! dedi.
Yumru'yu da buraya Üç Oğul getirmişti. Çince bildi­
ği için Siganfu'da her yere girip çıkmış, burasını öğren­
miş, hatta burada bir iki defa Çinli güreşçilerle güreşmiş,
sonra Yumru'yu da bulup getirerek ona da bir kazanç
sağlamıştı. Yumru bütün Çin güreşçilerini yendikten
sonra nihayet Üç Öğul'la güreşmiş, onu da yenerek se­
yirciler arasında ün salmıştı. Çinliler ona Türk buğası
diyorlardı. Artık karşısına çıkacak kimse kalmadığı için
şimdi iki Çin güreşçisiyle birden güreşiyor, bu güreşler
Siganfu halkının pek hoşuna gidiyordu. Fakat Yumru Çin
güreşçilerini ikişer ikişer de yeniyordu. Yalnız bir defa
biri Kıtay, biri Tibetli olan iki güreşçiyle yaptığı bir gü­
reşte yenilmiş, fakat sonra bunları teker teker pek kolay­
lıkla alt etmişti. Bugün ise Yamtar'la tutuşacaktı. Yamtar
gibi ünlü bir güreşçiyle yapacağı karşılaşma herhalde pek
sert olacaktı.
Cambazlıklar, hokkabazlıklar yapıldıktan sonra sıra
güreşe geldi. Eğlence bahçesinin sahibi Yarntar'ı seyirci­
lere tanıttıktan sonra iki ünlü güreşçinin şimdiye kadar
görülenlerden daha meraklı bir güreş yapacağını bildirdi.

Bozkurtların Ölümü

•

361

Yamtar'la Yumru ortaya çıktılar. Fakat her gün ha­
kemlik yapan Çinli, Yamtar'dan ürkmüş, bir türlü alana
gelmiyordu. Bu iki dev gibi Türk arasında ezilemem di­
yor, direniyordu. Halk mırıldanmaya başlamıştı. Eğlence
bahçesinin sahibi, şimdiye kadar kendisine epey kazanç
sağlamış olan Üç Oğul'a yalvardı, hakemliği ona kabul
ettirdi. Üç Oğul üç defa el çırptı; Yamtar'la Yumru el
ense ettiler. ..
Yamtar daha boylu, daha iri, daha yaşh, daha usta idi.
Fakat iki üç yıldır hiç güreşmemişti. Yumru ise son ay­
larda burada kırktan fazla güreş yapmış olduğu için id­
manlıydı. İlk denemelerden sonra sert girişler başlayınca
bahçedeki bütün sesler dindi, herkes göz kesildi. Çinliler
için bu, korkunç bir şeydi. Bu iki dev birbirlerine attıkları
çelmeleri ağaca taksalar ağaç devrilirdi. Hele belden kav­
rayıp yere çalmaları pek yamandı. Başka biri olsa kemik­
leri kırılır, belki ölürdü. Ne akla gelmez oyunlar yapıyor­
lardı. Birkaç Çinli bu korkunç manzaraya daha fazla
bakamadıkiarı için seyiri yarıda bırakıp sıvıştılar.
Güreş çok uzun sürdü. Yorulduğu için soluyarak kurt
kapanına düşen Yamtar'ın sırtı yere geldiği zaman seyir­
cilerin çoğu kaçmış, ancak birkaç yürekli kişi kalmıştı. Bu
sonucu ne Üç Oğul, ne de Yumru umuyordu. Üç Oğul
eski yoldaşının arıklamaktan doğan güçsüzlük yüzünden
yenildiğini anlamıştı. Fakat yine çok üzülmüştü. Ona:
- Yazık be Yamtar! Yenildin! dedi.
Yamtar gülümsedi:
- Hayır! Ortada yenen, yenilen yok.
Üç Oğul şaşırarak sordu:
- Ya sırtının bu toprağa değmesi nedir?
Yamtar, filozof durumuyla cevap verdi:
- Kuruntu ! . ..

Yamtar Uyanıyor

AMTAR o günkü yenilişinden sonra eğlence bahçesi­
Ynin en ünlü oyuncusu olmuştu. Eski arkadaşının bir

deri, bir kemik kaldığını görüp bunun açlıktan ileri gel­
diğini anlayan Üç Oğul, bahçenin sahibi ile görüşerek
yeni bir oyun yapmasını teklif etmiş, teklifini de kabul
ettirmişti.
Bu oyun şu idi: Eğlence bahçesinin sahibi ortaya ol­
dukça çok bir akça koyarak seyircilerin içinde en çok
yemek yiyebilecek olanı bir yarışa çağıracaktı. Ortaya çı­
kan seyirci ne kadar yemek yerse, bahçe sahibinin çıkara­
cağı adam ondan daha çok yiyecekti. Yarışı seyirci kaza­
nırsa, bahçe sahibinin koyduğu akçayı alacak, kazana­
mazsa yarısı kadarını bahçe sahibine verecekti.
Bahçe sahibinin ortaya çıkaracağı adam Yamtar'dı.
Çok yemek yarışını kazanacağı da muhakkaktı. İlk günü
Yamtar bir kuzu çevirmesi ile dört büyük çanak yoğurt
yiyerek yarışı kazandı. Yamtar hem iyice doymuş, hem de
güreşteki kazancından daha çok akça alarak onlarla Gök
Börü'ye ve çocuklara yiyecek taşımıştı.
İkinci gün şart değişti: Yamtar, Çinli'nin yediğinin iki
katını yiyecekti. Fakat Yamtar kırk tane iri kuş eti, altı
çanak yoğurt, yirmi çanak pirinç yiyerek bunu da kazan­
dı. Kim ne yese iki katını kolaylıkla kıvırıyordu. Yam-

Bozkurtların Ölümü

•

363

tar'ın oburluğu Siganfu'da duyulunca şehrin en oburu
olmakla tanınan kısa boylu fakat pek şişman bir Çinli
büyük bir akça karşılığı ile Yarntar'a meydan okudu. O
gün eğlence bahçesi tıklım tıklım dolu idi. Çin beğleri de
gelip seyirciler arasında yer aldı. Yarntar iki kuzu ile dört
çanak dolusu yemiş yedi. Üzerine de kendiliğinden iki
büyük çamçak su içti. İlk defa olarak:
- Bugün iyi doydum! dedi.
Üç Oğul, eski yoldaşının benzine kan geldiğini, biraz
kendisini toplayıp güçlendiğini görünce eğlence bahçesi
sahibiyle yine konuşarak Yamtar'ı Yumru ile ikinci defa
güreştirmek istedi. İstediği, Yamtar'ın akça kazanmasıy­
dı.
Gerçekten yedi sekiz yemek yarışının verdiği tokluk
ve kazanılan akçalarla yarı aç yatmaktan kurtuluş, Yarn­
tar'ın gücünü yerine getirmişti. Yamtar üst üste iki gü­
reşte Yumru'yu yendi. İş bu hale gelince onun karşısına,
Yumru'yu beraberce yenen Kıtay'la Tibetli'yi çıkardılar.
Koca Yamtar bunları da biçimine getirip kafa kafaya vu­
ruşturarak yenince herkesin ilgisini çekecek yeni bir gü­
reş yapmak gerekti. Yamtar'la Yumru aynı zamanda altı
güreşçiye karşı güreşeceklerdi. İkisi Kıtay'la Tibetli idi.
Dördü de Siganfu'nun ünlü güreşçileri idi. Eğlence bah­
çesinin sahibi şehrin ileri gelenlerinden bazılarının da
güreşe gelmesini sağlamıştı. Bunların arasında birçok
yüksek rütbeli Çin subaylarıyla, saray adamları, vezirler­
den de Vey-çing vardı. Sekiz güreşçinin iki takım halinde
güreşmesi şimdiyedek görülmüş şey değildi. Tellallar
şehrin sokaklarında bağırarak halkı bu seyire çağırmış­
lardı. O günkü giriş ücreti iki kata yükseldiği halde bahçe
dolmuş, bahçe sahibinin de ağzı kulaklarına varmıştı.
Güreşin yapılacağı yer genişletilmiş, ileri gelenlerin otur­
ması için yüksekçe localar yapılmıştı. Bir Çinli ile Üç
Oğul hakemlik ediyorlardı. Üç Oğul'un el çırpmasından

364

•

Bozkurtların Ölümü

sonra sekiz kişi birbirine girdi. Eskiden beraberce Yum­
ru'yu yenmiş olan Kıtay'la Tibetli yine onunla tutuşup
dört Çinliyi de Yamtar'a bırakmışlardı. Yumru'yu yine
yenerek hep birden Yamtar'a saldırıp onu da sırt üstü
getirmek tasarısını güdüyorlardı. Kendileri Yumru'yu
yeninceye kadar dört Çinli'nin de Yamtar'ı oyalayacağın­
dan emin idiler. Bu tasarı Yamtar'la Yumru'nun işine ge­
liyordu. Yumru nasıl olsa uzun zaman iki rakibini tutabi­
lir, bu sırada da Yarntar dört Çinli'nin sırtını yere getire­
bilirdi.
Güreş büyük bir sertlikle başladı, kızıştı, kırıcı bir du­
rum aldı. Halk bağırıyor, kendi güreşçilerini cesaretlendi­
riyordu. Seyirciler arasında birkaç Türk de vardı. Yüzbaşı
Yağmur'la Gümüş yanyana oturmuşlardı.. Fakat bunların
hiç sesi çıkmıyor, kayıtsız bir yüzle güreşenlere bakıyor­
lardı. Locaların birinde de Kür Şad'la Bögü Alp oturuyor,
kıpırdamadan seyrediyorlardı. Çin veziri Vey-çing, Türk­
lerin en büyük yağısı idi. Bir güreşçilere, bir de Kür Şad'la
Bögü Alp'ın oturduğu locaya bakıyor, gözlerinden kin
yalazları saçılıyordu. Kür Şad kılıcı ile oturuyordu. Çin
kağanının özel çerisinde yüksek rütbeli subay olmuş,
yanına da epey Türk toplamıştı. Çinlilere karşı yaptığı
savaşlarda çok Çinli'nin canına kıymış olan şu Bögü Alp
da özel çeri subayları arasına girmişti. Böyle giderse tut­
sak diye buraya getirilen Türklerin hepsi Çin kağanının
özel çerisi olacaklardı. Hem de...
Vey-çing düşüncesini yarıda bıraktı. Çünkü güreş ala­
nındaki kargaşalıktan bir iş olduğunu anlayıp bakınca
Yarntar'la tutuşmuş olan dört Çin güreşçisinden birinin
kolu kırılmış olduğu halde dışarı çıkarıldığını gördü.
Doğrusu Vey-çing, içinde büyük bir kıskançlık duyu­
yordu. Şu hiç sevmediği, tiksindiği Türklerle kendi bu­
dunu bir türlü boy ölçüşemiyordu. Onları ya çoklukla, ya
tuzağa düşürerek, ya da aldatarak yenebiliyorlardı. Ama

Bozkurtların Ölümü

•

365

eşit şartlar altında Türkleri yenemiyorlardı. Hele iki
Türk'e karşı altı kişinin çıkması, dört Çinli'nin bir Yam­
tar'la başa çıkamayışı, üstelik birinin kolu kırılarak mey­
dandan ayrılması Vey-çing'in haysiyetine dokunuyordu.
Hele şu Kür Şad'ın, tutsak olduğunu unutarak Siganfu'da
ululukla gezinmesi, kılıç şakırdatması, şehir çevresinde
dörtnala at koşturması, Bögü Alp'la her gün ok atması
onu içinden öfkelendiriyordu. Günün birinde Çin'in ba­
şına bela olacak olan bu Türkleri yok etmek için Çin
kağanına türlü tasarılar vermişse de bir sonuç alamamış­
tı. Çünkü öteki vezirler Türklerin ekinciliğe, dokumacılı­
ğa alıştırılmasını istiyorlar, Vey-çing'i desteklemiyorlardı.
Ekinciliği, dokumacılığı zaten bilen Türkleri yalnız bu
işlere bağlayarak şehirlere, köylere yerleştirmek, onlar­
dan gelecek tehlikeyi önlemek için yeter sanıyorlardı.
Bunu "böyle sanmak, boynuna tasma geçirilen kurdu kö­
pek oldu sanmak gibi yanlıştı. Hem de. ..
Vey-çing daldığı düşünceyi yine yarıda bıraktı. Çünkü
güreş a.lanındaki kargaşalıktan bir iş olduğunu anlamış,
başını oraya çevirince Yamtar'la güreşen üç Çinli'den biri­
nin bayılıp karga tulumba edilerek çıkarıldığını görmüş­
tü: İşte bu da onun içini kinle yakan bir şeydi. Ötüken
devi ikisini güreş dışı ettikten sonra öteki ikisini elbette
yenerdi. Vey-çing, Yumru'nun yaptığı güreşe hiç aldırmı­
yordu. Türk'e karşı Kıtay ile Tibetli çıkmıştı. Ona göre bu
barbarların hepsi de birdi. Vey-çing Türk'ten de, Kıtay'
dan da, Tibetli'den de aynı derecede tiksinirdi. Varsın on­
lar güreşsinler, boğuşsunlar, isterse birbirlerini öldür­
sünler; dünyadan bir barbar daha kalkacağı için bu iyi
olurdu. Fakat beri yandan dört Çinli'nin bir barbara ye­
nilmesi . . . İşte bu gücüne gidiyordu. Hem de .. .
Vey-çing yine düşüncesinden ayrılmıştı. Çünkü Yam­
tar iki Çinli'yi kafa kafaya vurduktan sonra ikisinin de
sırtını yere getirmiş, pestili çıkmış olan iki Çinli güreş

366

•

Bozkurtların Ölümü

alanından çekilmişti. Şimdi ortada dört barbar kalıyordu.
Yumru son gücünü harcayarak iki güreşçiye karşı daya­
nırken birden yükünün hafiflediğini duydu. Çünkü
Yamtar güreşe girince Kıtay'la kapışmış, Yumru'yu Tibet­
li ile başbaşa bırakmıştı. Artık Çinli seyircilerin bağırtısı
işitilmiyordu. Vey-çing ise kin saçan gözlerini Kür Şad'la
Bögü Alp'tan ayırmıyordu. Fakat onların yüzünde bir
sevinç görmüyor, «Ah karganmışlar! En sonunda sevin­
mek istiyorlar.» diye düşünüyordu. Ama galiba Kür Şad
sevinemeyecekti. Çünkü Yamtar yorulmuş, yıpranmış,
soluyordu. Çin veziri şimdi umutlanıyor, K.ıtay'la Tibet­
li'nin Türk'leri yenmesi için Tanrı'ya yalvarıyor, şu Kür
Şad buradan sevinçli çıkmasın da ne olursa olsun diyor­
du. Yakarışını galiba Tanrı kabul edecekti. Çünkü şimdi
Yamtar alta düşmüş, güç durumda kalmıştı. Kıtay ona
boyunduruk takmış, çevirmeye uğraşıyordu. Yarntar, kız­
gın bir buğa gibi soluyordu . İki kişiye karşı çetin bir gü­
reş yapmış olan Yumru da belini Tibedi'ye kaptırmış,
bocalıyordu. Yamtar soluyarak Yumru'ya haykırdı:
- Yetişemezsen işim bitik!
Yumru:
- Ben de iyi değilim! diye karşılık verecekti. Birdenbi­
re gözleri Kür Şad'ın locasına ilişip Bögü Alp'la göz göze
geldi. Bu bakış mutlu bir bakış oldu. Yumru Batı Kağanı­
nın katında Bögü Alp'ın iri Karluk güreşçisini nasıl yen­
diğini hatırladı. O güreşteki ince oyunu yalnız Yumru
görebilmişti. Hiç düşünmeden dirseklerini Tibetli'ye da­
yayarak zorlu bir itiş yaptı. Onun bir anda gevşeyen kol­
larına yukardan aşağı bir bilek vuruşu yaparak kendi be­
linden yakalamış olan Tibetli'nin kollarını çözdü. Yıldı­
rım hızıyla tırpanı atarak onu kavrayıp yere çaldı. Çalma­
sıyla sırtını yere getirmesi bir oldu. Tibetli'nin kımıldaya­
cak hali kalmamıştı. Üç Oğul ve Çinli hakem el çırparak
Tibetli'nin yenildiğini bildirdiler. Yumru, Tibetli çıkınca

Bozkurtların Ölümü

•

367

geniş bir nefes aldı. Yamtar'ın bütün gücü kesilmek üze­
re idi. Omuzunun biri yere gelmişti. Ötekinin de gelme­
mesi için insan gücü üstünde emek harcıyordu. Yumru,
birden ona sayıncaya kadar yardıma gelmezse Yamtar ye­
nilecekti. Hızla atılarak · Kıtay'ı iki omuzundan yakalayıp
kaldırdı. Silkeleyerek ileri fırlattı. Şimdi Kıtay, iki Türk
güreşçisine karşı tek kalmaktan doğan bir şaşkınlık için­
de idi. Bir an bakıştılar. Yamtar soluyarak şöyle dedi:
- İkimiz birden girişirsek erliğe sığmaz. Ya sen tutuş
ya ben . . .
Yumru, Kıtay'ın kendi hakkı olduğunu biliyordu:
- Onu bana bırak, dedi ve el çırparak daldı.
Biraz sonra Kıtay yenilmişti. Vey-çing içinde öç kıvıl­
cımları parlayan gözleriyle Kür Şad'ı aradı. Onun sevinci­
ni görerek biraz daha öfkelenmek, Türklere biraz daha
yağı olmak istiyordu. Fakat ne Kür Şad'da, ne Bögü Alp'ta
bir sevinç belirtisi, gülümseyen bir yüz yoktu. Bakışlarını
seyirci kalabalığına çevirdi. Bu yığın arasında da başla­
rında börkleri, omuzlarına kadar dökülen uzun saçlarıyla
birkaç Türk gözüne çarptı. Fakat bunlar da aynı umur­
samaz bakışlarla bakıyorlar, sevinç göstermiyorlardı.
Vey-çing buna büsbütün içerledi.
- Ah kuduz barbarlar! Kurumlarından yanlarına va­
rılmıyor. Güreşte kazanmak hep onlara vergi imiş gibi
aldırmıyorlar! diye mırıldandı.
Bu kadarla kalsa iyi idi. Yanındaki locada oturan ve
Çin kağanının yaverlerinden olan yüksek rütbeli bir Çin
subayı, yanındaki başka bir Çin subayına Türk güreşçile­
rini övüp öteki de bunu doğrulayınca Vey-çing kendisini
tutmak için çok güçlük çekti. Türkleri beğenenlere hiç
tahammülü yoktu. Bir yandan Çin kağanı bunları iyi
binici ve nişancı oldukları için özel çeri yapıp bir takımı­
na subaylık verirken, bir yandan da Çin subayları Türkle-

368

•

Bozkurtların Ölümü

rin gücünü beğeniyor, Çin kadınları arasında da Türklere
gönül kaptıranlar oluyordu. Yamtar'la Yumru'yu öven şu
yaverin kızkardeşi bunlardan biriydi.
Vey-çing daha çok bekleyemedi. Kalkıp gitmek üzere
iken gözleri yine Kür Şad'ı aradı. Fakat o gitmişti.
Yamtar, eğlence bahçesi sahibinin verdiği akçalara
bakınca bir yanlışlık var sandı. Hepsinin kendisine mi ait
olduğunu Üç Oğul'un dilmaçlığı ile sordu. Üç Oğul bu
akçayı çok görmemesini söyledi:
- Sana verdiği 1 5 akçayı çok mu buluyorsun? Senin
yaptığın güreş yüzünden kendisi iki üç bin akça kazandı!
dedi.
Yamtar'ın gözleri açılmıştı:
- İki üç bin akça mı dedin? Kim bilir bu akça ile ne
çok azık alınır.
Sonra üç akça ile yüklendiği türlü yemekleri Gök Börü
ve çocuklarla birlikte nasıl yiyeceğini düşüne düşüne yola
koyuldu. Kendi tarlalarından aldıklarının yanına çarşıdan
alınanlar da konulunca hepsi adamakıllı doyuyorlardı.
Gök Börü bir şey sormuyor, Yamtar da söylemiyordu. İlk
defa o akşam toklukla açlığın aynı şey olmadığını, açlığın
kuruntu değil, yaman bir gerçek olduğunu anladı. Artık
kendisinde uyuşukluk duymuyor, canı kılıç kuşanıp dö­
vüşmeyi çok çekiyordu. Göktaş'la Sungur da Gök Börü'
nün dersleri sayesinde gelişmişler, küçük birer bahadır
olmuşlardı. Böyle dört beş yıl daha geçerse bunlar iyi
birer çeri olacaklardı.
Yamtar o gece yorucu güreşin verdiği yorgunluğa rağ­
men uyuyamadı. Açlığın verdiği mecburiyetle filozof ol­
muş, fakat felsefe onu bir türlü duyuramamıştı. Şimdi
iyice doyduktan sonra felsefeye, bilime dalmakta ne zoru
vardı? Kişi oğlu savaşmak için doğar, savaşacak gücü
bulmak için yemek yerdi . Yamtar felsefeyle doyacağını
sanmakla aldanmış, uzun denemelere rağmen açlığını gi-

Bozkurtların Ölümü

•

369

derememişti. Şu Çinliler ne yalancı kimselerdi! Kocamış
Şen-ma toklukla açlık birdir diyerek kendisini aylarca
aldatmış, bu yüzden Yumru'yla olan ilk güreşi kaybettir­
mişti. Artık felsefeye falan lüzum kalmıyordu. Yamtar bu
düşünceyle yatağından fırladı. Doğru Şen-ma'nın evine
gitti. Filozof bir çıranın ışığı altında kitap okuyordu.
Yamtar'ı gecenin geç çağında felsefeye ait bir güçlüğü
çözmek için geliyor sandı. Gülümseyerek yüzüne baktı.
Beriki çok ciddi idi:
- Bana bak Şen-ına! Ben filozof olmaktan caydım! de­
di.
Çinli'nin tatlı gülümseyişi siliniverdi:
- Neden?
- Filozofluğum birkaç ay daha sürseydi güreşte Göktaş'a bile yenilirdim!
Şen-ma bu sözlerden bir şey anlamamıştı. Yamtar de­
vam etti:
- Sen bana açlık bir kuruntudur, demiştin. Şimdi anlı­
yorum ki kuruntu olan açlık değil, senin felsefenmiş.
Şen-ma'nın yüzünde, uzun didinmelerden sonra bula­
bildiği tek öğrencisini elden kaçırmanın verdiği bir ger­
ginlik vardı. Nerdeyse ağlayacaktı. Söyleyecek söz bula­
mıyordu.
Yamtar:
- Sana hoşça kal demeye geldim! dedi ve Çince «Kar­
nım tokı> demek olan «Vu'o çı bav lıı>'yı ekledi. Filozofun
bezgin bakışlarına karşı da Türkçe olarak:
- Hem de gerçekten tok. Kuruntu değil! diye tamam­
ladı.

Kıraç Ata'nın
Söyledikleri Gerçekleşiyor

B

ÖYLELİKLE iki yıl daha geçti.

Bögü Alp·. sekiz yaşındaki kızıyla biri altı, biri de
beş yaşında olan iki oğluna okçuluk dersi veriyordu.
İşbara Han'ın kızı, Almıla'nın kardeşi olan Gün Yaruk
kendisine üç tane gürbüz çocuk yetiştirmiş, bir dördün­
cüsü ise tutsaklık kargaşalığında öliip gitmişti. Bögü Alp
şimdi Çin kağanının özel çerisinde subaydı. Kür Şad eski
pusat arkadaşlarını birer birer bu çeriye almaya çalışıyor­
du. İşbara Han'ın da emeğiyle Yamtar, Yumru, Üç Oğul,
Yağmur, Gümüş de özel çeriye girmişler, kılıç kuşanmış­
lardı. Bunlar ve adlarını bilmediğimiz daha nice Türkler
de şimdi Çin kağanının çerileriydi. Birçoğu Çin kağanının
çerisi olmak istememişler fakat Kür Şad'ın, «Gününde
gerekli olur» diyerek buyruk vermesi üzerine bu işe gir­
mişlerdi.
Tutsaklıkla, açlıkla acınacak duruma düşen; Yarntar
ve Yumru gibi akçayla güreşecek kadar yoksullaşan; beğ­
leri Çince ad takan, erkekleri Çin kadını alan Türkleri bu
darına dağınıklıktan kurtarmak için nelerin gerektiğini
Kür Şad'la Bögü Alp çok konuşmuşlardı. Eski savaş ru­
hunu yaşatmak için onları Çin kağanına çeri yapmaktan

Bozkurtların Ölümü

•

371

başka yol bulamamışlardı. Bir defa kılıç kuşanıp ata bin­
sinler, ötesi kolaydı.
Bögü Alp da bunu yapıyordu. Gök Börü gibi iki gözü
kör olan bir eski onbaşıya bile at ve pusat bulmuşlardı.
O şimdi, Türk beğlerinden birkaçının dokuz on yaşla­
rında bulunan oğullarına öğretmenlik ediyor, hatta şehir
dışındaki düzlüklerde at koşturuyordu. Gök Börü, atı ile
ilk defa bu düzlüğe çıktığı zaman Herdeki engeller hak­
kında Yamtar'a birkaç soru sorduktan sonra atını mah­
muzlamış, deli gibi at teperek yıllardır özentisini çektiği
koşuya yanık ruhunu kandırmak ister gibi koşturmuş,
koşturmuştu. Şimdi ise her gün yanında yedi sekiz çocuk
olduğu halde kırlara, bayırlara çıkıyor; kılıç, ok, güreş, at
talimleriyle akşamı ediyordu.
Bögü Alp çocuklarını analarının yanına gönderdikten
sonra düşünceye daldı. Onun her zaman caymadan, bık­
madan düşündüğü şey, Kıraç Ata'nın unutulmaz sözle­
riydi. Bu sözler Bögü Alp'ın beynine sanki işlenmiş gi­
biydi:
"Büyük günler geliyor... Kıtlık olunca ay parçalanacak ... Kara Kağan'ı öldürmeyeceksin... Onu tasa öldürecek... Bir ulu şehirde toplanmış kırk er görüyorum ... Aralarında sen de varsın ... Yağmur yağıyor ... Irmağın kıyısında dövüşüyorsunuz ... Budun kurtuluyor... Adınız unutulmayacak... 1 300 yıllık ölümden sonra dirileceksiniz. ..
Acunun batımına dek adınız gönüllerde kalacak...
Kıraç Ata'nın dediği gibi büyük günler gelmiş, kıtlık
olmuş, ay parçalanmıştı. O, Türk budununun kurtulaca­
ğını da söylemişti. Bögü Alp beş yıldır bu umutla tutsak­
lığa katlanıyordu. Yoksa Çin kağanının özel çerisinde
subaylık değil, kendisine Çin tarkanlığı verseler bile bu
tutsaklığa dayanamazdı.
Bögü Alp derin derin dalmıştı. İçeriye Yumru'nun gir­
mesiyle uyandı. Onu yine at uşağı olarak almıştı. Yum"

372

•

Bozkurtların Ölümü

ru'nun yüzünde, her zaman görülmeyen bunlu bir dü­
şüncenin izleri vardı. Üzüntülü bir sesle:
- Bögü Alp! Kara Kağan Uçmağa vardı! dedi.
Bu sözler kendisine yine Kıraç Ata'yı hatırlatmıştı.
Kocamış kam: ııKara Kağan'ı öldürmeyeceksin . . . Onu tasa
öldürecek.» dememiş miydi? İşte dediklerinden biri daha
çıkıyordu. Kara Kağan dört yıl tutsak yaşayıp bunaldık­
tan, yiyip içmeden kesilip benzi solduktan, Çin kağanının
kendisine verdiği rütbeler bile gücüne gidip utanç duy­
duktan sonra, artık yeryüzünde yaşayamamış, ölmüştü.
Yumru:
- Kür Şad seni bekliyor! diye sözlerini tamamladı.
Bögü Alp; Kür Şad'ı durgun, İşbara Han'la Uluğ Tar­
kan'ı üzüntülü buldu. Kür Şad'a eçesinin, İşbara Han'a da
yakın akrabası olan kağanın ölümünden dolayı başsağlı­
ğında bulundu. Kısa bir görüşmeden sonra yuğ töreninin
nasıl yapılacağını kararlaştırdılar.
Binlerce Türk'ün hazır bulunduğu yuğ töreninden
sonra Kara Kağan'ın cesedi yakılarak külleri ı<Pa» ırmağı­
nın doğusuna gömüldü. Türklerin çoğu kağana kırgın,
kızgın veya güceniktiler. Böyle olduğu halde gözleri yaş­
lıydı. Gök Türk kağanının tutsak olarak ölmesi ağırlarına
gitmişti. O gün okadar duygulu idiler ki Kür Şad veya
İşbara Han çıkıp da kendilerine haydi dese, sonunu dü­
şünmeden hep birlikte Çinlilere saldırabilirlerdi.
Yamtar kendinde bir kırıklık duyduğu için birkaç gün
evinden çıkmamıştı. Gök Börü de çocuklara birkaç gün
talim yaptırmamış, Kara Kağan çağında yapılan savaşları,
olan kıtlıkları, üç tane ay görünmesini, yazın kar yağma­
sını, Sançar'ın ölümü ve nihayet kendi gözlerinin nasıl
kör olduğunu anlatmış; kendi oğlu Sungur, Yaıntar'ın
oğlu Göktaş, Üç Oğul'un oğulları Kara Budak'la Kızıl Bu­
ka, Sülemiş'in oğlu Barmaklak, Çin şeddinde ölen Arık
Buka'nın oğlu Çıgay Börü, Uygur Alka'nın oğlu Tanrıver-

Bozkurtların ÖHlmU

•

373

miş bu anlatılanları göz �ırpmadan, soluk almadan din­
lemişlerdi.
Bir gün Yamtar kırıklığının geçtiğini görerek evden
çıkmıştı. Gök Börü de öğrencileriyle birlikte kırlara git­
meye hazırlanıyordu. Arkadaşları Üç Oğul çıka geldi.
Bakışları bir tuhaftı. Yamtar'la Gök Börü'ye:
- Ne yapıyorsunuz? diye sordu.
Onların dünyaya aldırış etmeyen bir durumla her za­
manki işlerine başlamak üzere olduklarını görünce:
- Olan işlerden haberiniz yok mu? dedi.
Ne Yamtar'ın, ne de Gök Börü'nün bir şeyden haberi
yoktu. Üç Oğul büsbütün tuhaflaştı:
- Bu Siganfu da amma tuhaf yer. Bir haber, şehrin bir
ucundan öbür ucuna iki günde gitmiyor. İki gün önce
Uluğ Tarkan'ın kendisini öldürdüğünü işitmediniz mi?
İki anda şaşırıp duraksadılar. Yamtar kekeledi :
- İşitmedik. Tarkan kendisini niçin öldürdü?
- Kara Kağan'ın ölümünden sonra yaşamak istemediği
için.
Onalıkta derin bir sessizlik oldu. Bu sessizliğin orta­
sında Üç Oğul'un sözleri bir kor parçası gibi düştü.
- Öyleyse bugün de İşbara Han'ın kendisini öldürdü­
ğünü bilmiyorsunuz ...
Üç Oğul bunu söylerken sesinde bir hıçkırık titremiş­
ti. Birden ona sayacak kadar zaman geçti mi, geçmedi mi,
bu pek belli değildi. Bir anda üç büyükle yedi küçüğün
börklerini yere çalıp ağlaştıkları görüldü. Küçükler hıçkı­
rıp çağırıyorlardı. Yamrar'la Üç Oğul'un gözlerinden yaş­
lar boşanıyordu. Gök Börü'nün yüzü kızarmış, başını gö­
ğe doğru kaldırmıştı. Bu büyük yas arasında, kaskatı bir
sesle:
- İşbara Han'ın ölümüne ağlamak için gözlerimin
olmasını isterdim, dedi.

Çin, 'Iürklerin
AhlA.kını Bozuyor

B

ÖGÜ ALP uzun süren bir talimden sonra evine dön­

müştü. Çinli çerilere en kolay şeyleri öğretmek bile
güç oluyordu. Çin kağanının özel çerisindeki Türklerle
başı hoştu. Bunlar ok atmasını, kılıç savurmasını, kargı
sançmasını, ata binmesini zaten biliyorlardı. Hep birlikte
saldırış, boru ile toplanış, birden yüzgeri ediş de onlar
için su içmek gibi idi. Fakat on sekiz yaşına gelinceye
kadar eline pusat almamış, ata binmemiş Çinlilerden çeri
yetiştirmek üzücü bir işti. Kavrayışları da yoktu. Çinliler
çeri olmak için değil, dokuma yapmak, yemiş yetiştirmek
ve filozof olmak için yaratılmış yarıbuçuk kişilerdi. Hal­
buki kendi küçük çocukları bile bu Çinli çerilerden daha
yahşi savaş usulleri biliyordu, Hatta Bögü Alp'ın sekiz
yaşındaki kızı bile ok atmakta, ata binmekte onlardan
usta idi. Bu düşüncelerin içinde çocuklarını çağırdı. On­
larla yine hergünkü talimleri yaptı. Sonra her akşam yap­
tığı gibi Siganfu sokaklarında gezintiye çıku. Bu gezinti­
ler aylardan beri sürüp gidiyor, fakat kimsenin gözüne
çarpmıyordu. Bögü Alp'ın çok defa aynı yerlerde dolaşıp
geceleyin eve dönmesinde elbette bir sebep vardı ama
bunu kendisinden başka yalnız bir kişi daha biliyordu.

Bozkurtların Ölümü

•

375

Gece oluncaya kadar dolaşuktan sonra çok dar sokak­
ların birinden dönmeye başladı. Gök epey bulutlu idi.
Yarılanmış bir ay bulutlardan kurtuldukça sokakları ol­
dukça ısıtıyordu. Yine ayın ışık serptiği bir anda, ilerde
bir Türk'ün yavaş yavaş yürmekte olduğunu gördü. Bör­
künden ve kılığından Türk olduğunu anladığı bu kişi,
Bögü Alp'a, gizli bir istekle ve ihtiyatlı olarak yürüyor
gibi geldi; adımlarını yavaşlattı. Keksin bakışlarını karan­
lığa dikerek onun ne yaptığını görmek istedi. Başka bir
zamanda olsaydı Bögü Alp başkasının açık veya gizli
herhangi bir işiyle ilgilenmez, geçerdi. Fakat şimdi du­
rum o durum değildi. Bögü Alp her gizli hareketle, her
şüpheli adamla ilgilenmeye mecburdu. Niçin mi? Bunu
biraz sonra kendiliğinden öğreneceğiz ...
Bu sırada ay birdenbire buluttan kurtularak ortalığı
aydınlattı. Bereket versin ki sokak eğri büğrü olduğun­
dan her zaman sığınacak bir gölge bulmak kaabildi. Bögü
Alp da öyle yaptı: Önce bir gölgeye, sonra bu gölgeyi ya­
pan çıkıntının arkasına gizlendi. İlerdeki yabancı da önce
bir gölgeye saklanmıştı. Bögü Alp onun ileriden çok geri­
yi kolladığını görünce bulunduğu yerde kıpırdamadan
durdu. Yabancı Türk bir zaman öylece durup ayın buluta
girmesini bekledikten sonra istediği olmayınca gölgeden
çıktı. Hızlı adımlarla yürüyerek biraz Herdeki bir evin
kapısına geldi. Bögü Alp saklandığı yerden bu yabancının
kapıya yavaşça vurduğunu, sonra kapının açılarak içeri
girdiğini gördü.
Merakla yavaş yavaş kapıya yaklaşarak inceledi. Öteki­
lerden daha büyük bir evin kapısıydı. Artık gözü kapalı
gelse bulabilirdi. Yarın gece yine gelmek niyetiyle dön­
mek üzere idi. Birden bire aklına Kıraç Ata'dan dönerken
gördüğü dört atlı ve bunların arasındaki Onbaşı Pars gel­
di. Ozaman o dört atlının işine karışsaydım belki Tulu
Han'ın ayrı kağanlık gütmesine engel olup birçok kötü-

376

•

Bozkurtların Ölümü

lükleri önleyebilirdim diye düşündü. Bu düşüncenin
verdiği ürküntü ile bulunduğu yerde kaldı. Sokaktan ge­
çenler pek azdı.
Çok beklemedi. Kapı yavaşça açıldı. Ay, Bögü Alp'a
yardım ediyordu. Işığını tam o sırada yine saçmış, Bögü
Alp da evden gizlice çıkan Türk'ün Yüzbaşı Üç Oğul ol­
duğunu görmüştü.
• •

Bögü Alp incelemelerini derinleştirdi. Bu evin zengin
bir Çinli tüccara ait olduğunu öğrendi. Üç Oğul buraya
sık sık geliyordu. Niçin geliyordu? Bögü Alp, epey önce
Siganfu'daki Türk Beğlerinin evlerini birer birer gezdiği
zaman Üç Oğul'un evine de uğramış, evdeşiyle çocukla­
rını görmüştü. Üç Oğul'un evdeşi suna boylu, çok güzel.
Almıla'yı hatırlatan bir kadındı. Bu kadını bırakıp da, ne
kadar güzel olursa olsun bir Çinli kadınına dadanmak
Bögü Alp'ın kavrayamadığı bir işti. Siganfu'da Türk türesi
yürürlükte değildi ama evli bir kadına ilişmek de ayrıca
büyük bir suç, bir ayıptı. Yoksa işin içinde başka bir iş mi
vardı? Bögü Alp bunu da hesaplayarak zengin Çinli tüc­
carın dükkanına gitti. Yaşlı, sıska, gözü akçadan başka
bir şey görmeyen bu adamla epey alış veriş etti. Ondan
bazı bilgiler edinebilmek umuduyla sık sık dükkana uğ­
radı. Fakat fazla bir şey öğrenemedi.
Bögü Alp bir ayda Üç Oğul'un iki defa daha o eve gir­
diğini gördü. Hatta bu girişlerin biri epey meraklı oldu.
Üç Oğul girdikten epey sonra ev sahibi olan Çinli de gel­
di. Evin içinde herzamanki sessizlik devam ediyordu. Bi­
raz vakit geçti. Kapı yavaşça açıldı. Üç Oğul bir gölge gibi
sıyrılıp uzaklaştı. Bögü Alp durumu kavrayamamış, içine
kurt düşmüştü. Acaba Üç Oğul'la Çinli evde karşılaşma­
mışlar mıydı? Yoksa Çinli bu gece konuğunu biliyor

Bozkurtların Ölümü

•

377

muydu? Öyle ise?... Öyk ise ikisi, kendi aralarında mı bir
şeyler konuşuyorlardı? Konuşuyorlarsa ne konuşuyorlar­
dı? Sakın ...
Bögü Alp, bu işlerin hiç de savaş işlerine benzemedi­
ğini görüyordu. Bunlar çetrefil, ince işlerdi. Kendi usu bu
işlere pek yatmıyordu. Bunu hiç kimseye açmamıştı.
Kendi kendine bu bilmeceyi çözmeye uğraştıkça bilmece
daha çapraşıklaşıyordu. Hele bir gün Üç Oğul özel çeri­
deki yumuşunun başında da bulunmayınca Bögü Alp ne
diyeceğini, ne düşüneceğini şaşırdı.
Bir gün Türk beğleri Siganfu yöresindeki dağlarda ava
gitmişlerdi. O gün Bögü Alp'ın gözünden kaçmayan şey
şu oldu: Üç Oğul bir tek av avlayamadı. Nişancılıkta so­
na kaldı. Kılıç oyununda yenildi. Güreşte iki gözü kör
oları Gök Börü'ye alt oldu. At yarışında da geride kalıp
ortalıktan çekildi. Onu ancak ertesi günü çeride görebil­
diler.
Bögü Alp aklına gelen bir şeyi yapmayı tasarlayarak
bir gün Yamtar ve Üç Oğul'u yanına aldı. Atla Siganfu'­
nun içinde bazı yerleri dolaştı. Sonra Üç Oğul'un geceleri
girdiği evin, sahibi olan zengin Çinlinin dükkanına geldi.
Atlarından atladılar. Bögü Alp, Üç Oğul'un yüzünü göz­
den kaçırmadan konuşuyordu. Birkaç şey aldıktan sonra
tüccara:
- Arkadaşlarımı tanıyor musun? diye sordu.
Tanımıyordu. Yamtar'la Üç Oğul'un adlarını söyleye­
rek tanıştırdı; Çinli'nin yüzünde en ufak bir değişiklik
olmamıştı. Gülümseyerek onlara da mal satmak için dil
döküyordu. Yamtar, içinde yiyecek nesne bulunmayan bu
dükkana isteksizlikle bakıyordu. Fakat Üç Oğul, Çinli
tüccarın adının Ling-tao olduğunu Bögü Alp'tarı işitince
o zamana kadar sakin duran yüzünde bir değişiklik oldu.
Kaşları çatılıp gözleri ilgi ile bakarak:
- Ling-tao mu? diye sordu.

378

•

Bozkurtların Ölümü

Bögü Alp da gözlerini ona dikerek:
- Evet! Tanıyor musun? dedi.
Üç Oğul, Çinli tüccarı uzun uzun süzdükten sonra
gülümsedi. Sonra yere bakarak:
- Hayır! diye cevap verdi.
Bögü Alp yine kesin bir şey anlayamamıştı. O gece
Yumru'yu yanına alarak Çinli'nin dükkanını ve evini gös­
terip bellettikten sonra şu buyruğu verdi:
- Gündüz dükkanı, geceleyin de evi gözetleyeceksin.
Dükkana Türklerden kim uğruyor, geceleyin eve kim geli­
yor öğreneceksin. Kendini açığa vurmadan işi yürütecek­
sin. Gördüklerini kimseye söylemeyip bana diyeceksin!
Yumru yere diz vurdu:
- Buyruk senindir!
İlk günleri ne dükkana, ne de eve hiçbir Türk uğra­
madı. Beşinci günün gecesinde Üç Oğul eve girip uzunca
kaldı . Birkaç gün sonra üstüste iki gece daha eve geldi.
Bundan sonra dükkana uğramaya başladı. Çinli ile iyice
tanış oldu. Yumru her günkü sonucu Bögü Alp'a bildiri­
yordu. Bir gün pek heyecanlı geldi: Önemli bir ipucu ya­
kalamış gibiydi:
- Üç Oğul yine dükkana uğrayıp uzun uzun konuştu.
O ayrıldıktan sonra ben dükkana gittim. Çinli pek sevinç­
liydi. Üç Oğul'un akşam geç vakit almak üzere bir yığın
mal ısmarladığını söyledi.
- Sonra?
- Sonra Üç Oğul akşam dükkana gelmedi. Çinli onu
beklerken o öteki eve girdi.
Bögü Alp kurnazlığı anlamıştı: Üç Oğul, Çinli'yi gele­
ceğim diye oyalayarak rahatça eve girip çıkmıştı. Yum­
ru'nun anlamadığı nokta ise bir Türk beğinin sözünde
durmamasıydı.
Büyük bir üzüntü içinde:
- Üç Oğul yalan söyledi, dedi.

Beş Yıl Sonra

RADAN beş yıl daha geçti. Gök Türkler tutsaklığa dü­

Aşeli dokuz yıl olmuştu. Şimdi Çıgay Börüler, Gök­

taşlar.. Barmaklaklar, Sungurlar, Kara Budaklar, Kızıl Su­
kalar, Tanrıvermişler yetişkin birer gençti. Hepsi de özel
çerinin çocuk denecek kadar genç subaylarıydı.
Kür Şad'la Bögü Alp sabahtan beri konuşuyorlardı.
Pek çetin bir konu üzerinde oldukları belliydi.
Kür Şad uzun bir sessizlikten sonra şöyle dedi:
- Dokuz yıllık tutsaklık sona ermelidir. Adımız, sanı­
mız yok olmasın diye, budun yeniden dirilsin diye işe
koyulmanın çağı geldi. Türk beğleri hep Çin kağanına mı
işini gücünü verecek? Teginler, şadlar Çin adları mı taşı­
yacak? Budunun ahlakı şimdiden bozulmaya başladı.
Ötüken'deki bahadırlık havası artık yüreklerde esmiyor.
Çocuklarımız gözlerini Çin evlerinde dünyaya açıyor. Ka­
dınlarımız kısırlaşıyor. Erkeklerimiz melezleşiyor. Bögü
Alp! Enini, boyunu düşündüm. Her işi hesapladım. Bu­
dunu kurtarmak için ihtilal çıkaracağız! ...
Kür Şad'ın gizli düşüncelerini bilen yalnız Bögü Alp'tı.
Yıllardanberi onunla konuşup hazırlanıyor, onun buyruk­
larını yerine getirmek için sağa, sola koşuyordu. Üç Oğul'
un ardına düşmesi de bunun içindi. Ona şöyle cevap ver­
di:

380

•

Bozkurtların Ölümü

- Kür Şad! Dokuz yıl süren kutsuzluğun sonu gelmiş
olsa gerek. Kara Kağan, Tulu Han... Bunlar budunun ba­
şına geçecek kadar güçlü değildi. Çuluk Kağan'dan sonra
bunlar pek sönük kalmışlardı. Artık Kara Kağan yok. Çu­
luk Kağan'dan sonra kağanlık hakkı onun oğullarınındı.
Şimdi ortada Çuluk Kağan'ın oğlu olarak sen varsın. Kür
Şad! İhtilalde başımız olacak, iş başarılınca kağanlığa ge­
çeceksin!
Kür Şad bu düşünceyi kabul etmedi:
- Hayır Bögü Alp! İhtilale başkanlık edecek, fakat kağan olmayacağım!
Bögü Alp hayretle baktı:
- Ya kim olacak?
- Urku . . .
Kür Şad, çok kesin konuşuyordu. Bögü Alp bir zaman
ağzını açmadı. Sonra yavaş bir sesle sordu:
- Sen niçin kağan olmuyorsun?
- Kağan olmak için bir ihtilale başkanlık etmek istemiyorum.
- Fakat Urku daha on beş yaşında.
- Zarar yok. Babam kağanın bütün erdemlerini kendisinde toplamış. Çuluk Kağan'dan sonra kağanlık Tulu
Han'ın, Tulu Han'dan sonra da Urku'nun hakkı idi.
Bögü Alp, Kür Şad'ın, kağan olması düşüncesine ken­
disini o kadar alıştırmıştı ki onun söylediği sözlerin türe­
ye uygun olması bile kendisini kandıramıyordu:
- Kür Şad! Sen Bozkurt soyunun en büyüğüsün. Bizim .
türemize göre kağanlık yalnız ölen kağanın oğluna değil;
kardeşine, amcasına, yeğenine de geçebilir. Bütün beğle­
rin de seni kağan seçeceklerini biliyorsun. Kağanımız sen
olacaksın!
- Hayır! Bütün beğler beni seçse de yine kağan olma­
yacağım. Kağanlık buduna bir hizmettir. Fakat aynı za­
manda kişinin bir kazancıdır. En yüce hizmet; karşılık,

Bozkurtların Ölümü

•

381

kazanç beklemeden yapılan hizmettir. Şimdiye dek Türk
budununa gereğince hizmet edemedim. Hem borcumu
ödemek, hem de Bozkurt ocağının son yıllarındaki uy­
gunsuz işlerini silip kapatmak için kağan olmayacağım.
İhtilali en seçme Türklerle yapacağız. Tasarladığım iş çok
atılgancadır. Başarırsak budun kurtulacak. Başaramazsak,
dökülecek kanlarımız geride kalanlara ödevlerini hatır­
latacaktır. Ölüme karşı göz kırpmadan yapılan her sal­
dırış, büyük bir ülkü için çekilen her kılıç, atılan her ok,
çekilen her emek; bil ki boşuna değildir. Bunun sonucu
mutlaka kazançlı olacaktır. Böyle işlerde ne kadar yiğitlik
gösterilirse, ne kadar can harcanırsa başarı o kadar kesin
olur. Bir işe girişirken, önce iyi düşünüp tasarlamalı.
Tasarladıktan . sonra, yapılacak en iyi iş, artık fazla bir şey
düşünmeden dileğe doğru saldırmaktır. Dokuz yıl bekle­
dik. Daha bekleyemeyiz. Bu kadar büyük bir ülkü için
kılıç çekerken, başkanlık eden kişinin gönlü kanmış, usu
yatmış olmalıdır. Böyle olursa başkan daha güçlü olur.
Daha sert buyruk verir. Ben, ihtilalde daha iyi buyruk
vermek için gönlümü yatıştırmış olmak isterim. Bunun
içindir ki kağanlığı kabul etmiyorum. Kağan, Urku ola­
caktır.
Bögü Alp, Ötüken'deki sertliğini yeniden takınmıştı:
- Buyruk senindir! dedi.
*
* •

O gece gökteki yıldızlar titreşip yanıyor, Ötüken'den
gelen sert bir rüzgar ciğerlere dolup taşıyordu. Kür Şad'ın
evinde toplantı vardı. Kür Şad'la Bögü Alp, güvendikleri
Türk beğlerinden birkaçını çağırmışlardı. Aldıkları buy­
ruk gereğince yayan olarak geliyorlardı. Önce iri Yamtar,
arkasından Yağmur'la Üç Oğul, daha sonra da Ay Kut­
luk'la Emen geldiler. Yedi kişi az ışıklı bir odada büyük

382

•

Bozkurtların Ölümü

bir iş için konuşuyorlardı. Her zamanki gibi ciddi idiler.
Fak.at başladıkları işin ululuğundan habersiz gibi idiler.
Tarihe mal olmuş kahramanlıkların en şanslısını yarata­
caklarını bilmiyorlardı. Kür Şad söze başladı:
- Türk beğleri! Dokuz yıl süren tutsaklık sona erecek­
tir. Ötüken'de devlet kuran atalarımızın ruhunu daha çok
incitmemek, ıssız kalmış bozkırları daha çok yalnız bı­
rakmamak., yağıyı daha çok güldürmemek, budunu ünsüz
bırakmamak, Türk Tanrısını daha çok öfkelendirmemek
için devleti yeniden kuracağız. Devleti diriltmek içinde
Çin kağanına karşı bir ihtilal yapacağız. Bögü Alp'la bunu
kararlaştırdık.
Kısa bir sessizlikten sonra sordu:
- Yüzbaşı Yamtar! Bizimle birlik olacak mısın?
- Evet Kür Şad!
- Yüzbaşı Yağmur! Ya sen?
- Evet Kür Şad!
- Yüzbaş Üç Oğul! Sen?
- Evet Kür Şad!
- Onbaşı Ay Kutluk! Sen?
- Evet Kür Şad !
- Onbaşı Emen! Sen?
- Evet Kür Şad!
Kür Şad kılıcını çekti. Binbaşı Bögü Alp'la üç yüzbaşı
ve iki onbaşı da öyle yaptılar. And vereceklerdi. Kür Şad
söyledi:
- Gök girsin, kızıl çıksın!
Hepsi tekrarladı:
- Gör girsin, kızıl çıksın!66

66

Eski Türklerin yemin şekli. Sözümden dönersembu kılıç bana gök
olarak girsin, kanıma bulanmış olduğu halde kızıl olarak çıksın de­
mektir.

Bozkurtların ÖIUmU

•

383

Kılıçlar hızla kınlarına girdi. Şimdi Kür Şad yeniden
söze başlamıştı. Sözleri od parçası gibi gönüllere ve be­
yinlere yazılıyordu:
- Urku Tegin, Türk kağanı olacaktır. Onu Ötüken'e
götürüp kağan yapmak için önümüzdeki engelleri yıka­
cağız. Bu engeller Çin kağanı ile Çin çerisidir. Bu azlıkla
o çokluğu yenmek için çokluğun başını ezmek gerek. Çin
kağanını tutsak edip elimizde rehin olarak tutacağız. Bu
sayede Urku'yu kaldırıp toplayabildiğimiz Türklerle Ötü­
ken'e kadar götüreceğiz. Elimizde Çin kağanı rehin dur­
dukça bize bir şey yapamazlar. Çin kağanına buyruk ver­
dirip istediğimizi elde edebiliriz. Çinliler, kağanları tut­
sak olduğu için onu dinlemezlerse, yahut kağanı tutama­
yacak duruma gelirsek, o zaman onu öldüreceğiz.
Kür Şad sustu. Bögü Alp da içlerinde olduğu halde al­
tı Türk beği Çin kağanının n�sıl tutsak edileceğini düşü­
nüyordu. Kür Şad bu düşünceleri sezmiş gibi yine söze
başladı.
- Çin kağanı her gece kılık değiştirerek ve yanına çeri
almayarak şehrin sokaklarında geziniyor. Yanında yalnız
bir yaver bulunuyor. Onu bu sırada yakalayacağız. Onu
tutacağımız yer sarayın ahırlarına yakın olduğu için ken­
disini güçlü ahırlara götürerek en iyi atları alacak ve se­
yisleri yok edeceğiz. Çin kağanının özel çerisi olduğumuz
için bizden kimse şüphelenemez. Aramızda Çin kağanı
da olduğu halde sarayın batı dairesine gideceğiz. Urku
Tegin orada bulunuyor. Oradan Urku'yu kunarıp Çin
kağanına zorla buyrultular yazdıracağız. Urku Tegin'in
kapısının kapalı olması ihtimalini de düşünerek yanımız­
da iri taşlar bulunduracak ve gerekirse bunlarla kapısını
kıracağız. Bu işler olurken bir takımımız atları hazır bu­
lundurup çevreyi kollayacak.
Kür Şad yeniden sustu. Yarı aydınlık odada altı beğin
gözlerindeki korkunç ışıltıları görüyordu. Bu ışıltılarda

384

•

Bozkurtların Ölümü

dokuz yıllık özlentiden sonra yeniden savaşa başlamanın
sevinci, yağıdan öc almanın övüncü, kılıç şakırtılarının
kıvancı vardı. Bu büyük maceraya hemen şimdi atılmak
istiyor gibi dalgındılar. Kür Şad'm sesi onları bu dalgın­
lıktan uyardı:
- Türk beğleri! Bu iş üç gece sonra, ay dolunken yapı­
lacak. Üç güne kadar yapacağınız iki yumuş var: Birincisi
pusatlarımzı iyi bilemek ve azlık olduğumuzu düşünerek
zırh göğüslüklerinizle çelik tulgalarınızı hazırlamak.
İkincisi de üç güne kadar en yiğit, en güvenilir arkadaşla­
rınızı, yakınlarınızı ihtilale çağırıp and verdirmek!
Yamtar söz aldı:
- Kür Şad, buyruk verirsen şimdiden sana sekiz kişinin adını söyleyeceğim.
- Kim bunlar?
- Biri Onbaşı Gök Börü!
Kür Şad'ın bakışları bulandı:
- İyi dedin yüzbaşı! Onu ben de düşündüm. Ama ney­
leyeyim ki iki gözü de görmüyor. Böyle bir işte Gök Börü
ne yapabilir?
- Kür Şad! On yıldır karanlıkta yaşayan Gök Börü bu
günü bekliyordu. Onun güneşi, ancak böyle bir günde
doğacaktır. Doğru dedin: Görmüyor, fakat seziyor. Hiç
olmazsa bir Çinli'ye denk olacak kadar seziyor. Buyruk
ver de gelsin.
Kür Şad başını önüne eğdi. Uzun uzun düşündükten
sonra:
- Peki! Gelsin! dedi.
Yamtar devam etti:
- Öteki yedi kişi de Gök Börü'niin öğrencileri. Benim
oğlum Göktaş, Sülemiş'in oğlu Barmaklak, Arık Buka'nın
oğlu Çıgay Börü; Üç Oğul'un oğulları Kara Budak ve Kızıl
Buka, Gök Börü'nün oğlu Sungur, Alka'nın oğlu Tanrı­
vermiş. Bunların hepsi 1 5 - 1 6 yaşında genç yiğitler. Gök

Bozkurtların Ölümü

•

385

Börü hepsine ok atmasını, kılıç vurmasını, kargı sançma­
sını öğretti. Hepsi bu gün için yetişip büyüdüler. Biz
onlardan daha katı vururuz. Onlar bizden daha çabuk
vururlar. Onlarla biz birlikte olursak birbirimizi bütünle­
riz.
Kür Şad:
- Bu genç bahadırları aramızda görmek eski akın gün­
lerini hatırlatacaktır, dedi.
Bögü Alp yerindi:
- Yazık! Benim oğlum ancak on yaşında. Bu savaşa gi­
recek kadar olgun değil...
O zaman Kür Şad'ın aklına kendi ailesi geldi. On üç
yaşında bir kızıyla dört yaşında bir oğlu vardı. Ötekiler
bu kötü Çin şehrinde hep ölmüştü.

Yakarış

AMTAR, verilen kararı, ertesi gece Gök Börü'ye bildir­
Ydiği zaman Gök Börü bağdaş kurmuş olduğu yerden

fırlayarak andasının boynuna sarılmış, onu öpmüştü. O
gece Yamtar'ın kılavuzluğu ile Gök Börü ve yedi öğrencisi
Kür Şad'ın katına giderek and içmişlerdi. Kendilerinden
biraz önce Yüzbaşı Yağmur, Kara Ozan'ı getirmiş; daha
sonra da Üç Oğul, İşbara Han'ın at uşağı Gümüş'ü, Bögü
Alp da kendi at uşağı Yurnru'yu getirmişlerdi. Şimdi ihti­
lalciler on sekiz kişiydi. Pusat talimlerine hız vermişlerdi.
Herkes eksiğini, gediğini kapatmaya çalışıyordu. Yam­
tar'la Yumru ertesi gün Kür Şad'ın buyruğuyla dağa çıka­
rak bütün gün iri ve ağır kaya parçalarını alıp hızla başka
kayalara çarpmak idmanını yapmışlardı.
İkinci günün akşamı, kırk bir kişi olmuşlardı. Bögü
Alp bu sayıyı Kür Şad'dan öğrenince ürperdi. Yine Kıraç
Ata'nın sözlerini hatırlamıştı:
"Bir ulu şehirde toplanmış kırk er görüyorum ... Arala­
rında sen de varsın ...
O gece Yamtar eve çok geç döndü. Gök Börü'nün ka­
ranlık odasından hafif bir ses geliyordu. Yamtar, pence­
reden giren ay ışığının biraz aydınlattığı odaya sessizce
yaklaşıp baktı: Andası yüzünü doğuya dönmüş, ellerini
göğe kaldırmış olduğu halde yavaş yavaş yakarıyordu:
"

Bozkurtların Ölümü

•

387

- Türk Tanrısı! Türk Yersuları! Umay! Yann için bana
güç verin! Öcüm yağıda kalmasın! Budun tutsak olmasın.
Türk Tanrısı! Eşimi alıp on iki yıldır gönlümü kara kıl­
dın. Gözlerimi alıp dokuz yıldır dünyamı karanlığa sal­
dın; yüksünmedim. Yarın için bana ululuğunu saç. Savaş
bitinceye kadar gözlerimi aç! Kana kana vuruşayım. Doya
doya kırışayım. Can gövdeme yük oldu. Bir umudum
sende kaldı. Sonsuz karanlığımı aydınlat! Sönmez ışığın­
dan bir damlasını yoluma fırlat! Ocağımı söndür de bu­
dunu yaşat!. .. Türk Tanrısı! Can senin olsun, gözlerimi
ver! Yıllarca neler çektim, kimse bilmedi. Gözlerim ışık
aradı, ama bulamadı. Gözsüz at koşturdum, gönül tat
almadı. Her şeyden vazgeçtim. Yalnız bir savaşlık ışık
ver. Türk Tanrısı! Göğün rengini, güneşin parlaklığını,
gecelerin süsü olan yıldızları, yeşil ağaçları, hatta arka­
daşlarımı, yakınlarımı, oğlumu bile gösterme. Yalnız ben
dövüşüp ölünceye kadar yağıyı göster. Sadağımdaki ok,
kolumdaki güç, damarlarımdaki kan tükeninceye kadar
yağıyı göster...
Yarntar sanki soluk almadan dinliyordu. Andasının
hafif sesinde gönülleri dağlayan bir ezgi vardı, işte yarın
akşam olan olacak, iş başarılsa bile birçokları ölecekti .
Gök Börü ölmeyi kafasına iyice yerleştirmişti. Yalnız öl­
meden önce yağıyı görerek dövüşmek, onlardan gözleri­
nin öcünü alarak vuruşmak için Tanrı'ya yalvarıp yakarı­
yordu. Yamtar'la Gök Börü beş altı adım aralıkla yüzyüze
duruyorlardı. Birisinin geldiğini daha uzaklardan bile
sezmeye alışmış olan Gök Börü bu gece yanı başına kadar
gelen Yamtar'ı duymamıştı. Kendinden uzaklaşmış, baş­
ka bir dünyaya dalmış gibi baş yukarıda, eller açılmış,
söylenip duruyordu.
Yamtar da kendinden geçmiş gibiydi. Andasının bu
gizli yakarışına gizlice geldiği için utanç duyduğundan
ilkönce ne yapacağını bilememiş, fakat sonra kendisini

388

•

Bozkurtların Ölümü

yakarışa kaptırdığından gözünün önünde birçok eski
şeyler hızla gelip geçmişti. Yarın belki kendisi de, sevdik­
leri de, kendisini sevdiklerine bağlayan hatıralar da ayrı­
lıp parçalanacak, hiçbir şey kalmayacaktı. Yarntar, Çinli
filozof Şen-ma'nın kendisine asla veremediği felsefi bir
düşünüşle c�Ölümün güç tarafı galiba bu olacak!» diye
düşündü. Sonra birdenbire Gök Börü'nün:
- Ulu Tanrı! Ululuğuna son yok. İşte artık görüyorum!
diyen sesiyle ayılarak gözlerini ona dikti.
Hayret ! ... Gök Börü'nün çıkmış, oyulmuş gözlerinden
aşağı yaşlar iniyordu. Dokuz yıldır kuruyan bu pınarlar
yine, canlanmış mı idi? Yamtar hayretle, utançla, biraz da
korku ile andasına bakıyor, onun kendisini de görerek
seslenmesini bekliyordu. Fakat o, gözleri Yamtar'a çevrik
olduğu halde bir şey söylemiyor, yakarışına devam edi­
yordu:
- Türk Tanrısı!. .. Kuruyan gözlerime yaş verdin. Yağı­
yı görüyorum. Yeryüzünde bir gececik daha konuğunum.
Verdiğin ışığı alma! Gözlerimin yaşını silme! Beni ken­
dimden utandırma! Budunu yerindirme! Yağıyı sevin­
dirme! . ..
Işık Gök Börü'nün gözlerine değil, gönlüne inmişti.
Yağıyı onunla görüyordu. Sevdiklerini, yakınlarını, ken­
disini hiç. göremiyordu. Görseydi, on yıllık çilenin ağartıp
genç yaşta akpak yaptığı saçları kendisini ürkütebilir,
yüzünün acıdan kırışmış çizgilerini büsbütün çoğaltırdı.
Gök Börü sevinçle ağlayarak hala yakarıyordu. Yaşlar
şaşılacak bir gürlükle yanaklarından aşağı iniyordu. Fakat
Tanrı'ya yakaran ve gözlerinden yaşlar sızan yalnız o
değildi. Saf yüzü ve iri gövdesiyle Gök Börü'nün görme­
diği koca Yamtar ve biraz geride çocuk yüzünü hınçlı
bakışlarıyla Yamtar'ın görmediği Sungur da elleri açık
yalvarıyorlar ve sessiz sessiz ağlıyorlardı.

İhtilAI

B

ÜYÜK gece gelip çattı...

Kür Şad, yapılacak saldırışın bütün inceliklerini
tasarlayıp son buyruklarını verdikten sonra konçuyunun
yanına geldi. Ona her zamankinden sert bir sesle:
- Konçuy! Bu gece budunu kurtarmak için kanlı bir iş
yapacağız. Ölürsem bildiğin gibi yap! dedi.
Sonra onun yanaklarını öperek çocuklarını çağırdı. Sa­
rılıp kucakladı .
Evinden çıktığı zaman yüzüne çarpan serinlikle başını
göğe kaldırdı. Bulutlar umulmadık bir hızla koşuyor,
rüzgar beklenmedik bir sertlikle esiyordu. Kür Şad'ın
kaşları çatıldı. Çabuk adımlarla yürüyerek saray ahırları­
na doğru yöneldi. Ahırlardan iki yüz adım kadar ilerde
birbirine dikey, iki duvar vardı. Yarıda kalmış bir yapının
duvarları olan bu iki duvar, iki üç ağacın da yardımıyla
kendi arasına sığınanları çevredekilerin gözlerinden sak­
layacak bir sığınak gibiydi. Kavşıt67, orada olacaktı. Yarım
kalmış duvardan bakınca saray ahırlarını, Çin kağanının
her gece geçtiği yolu görmek kaabildi. Kür Şad oraya
varırken yağmur çiselemeye başlamıştı. Kendinden önce
kavşıta gelenler yere diz vurarak onu selamladılar. Şimdi
67 Kavşıt: Kavuşulacak yer, randevu.

390

•

Bozkurtların Ölümü

kimi duvarların dibinde, kimi ağaçların altında sessiz,
hareketsiz bekliyorlar, bir yandan da havada bulutlar ço­
ğalarak çevreyi karartıyor, her kısa anda da bir kişi daha
gelerek Kür Şad'ı selamladıktan sonra bir kıyıya çeki­
lerek sessizce duruyordu.
Kür Şad vaktin geldiğini hesaplamıştı. Arkadaşlarını
adlarıyla çağırarak yoklamaya başladı:
- Binbaşı Bögü Alp!
- Buyur!
- Yüzbaşı Yamtar!
- Buyur!
- Yüzbaşı Yağmur!
- Buyur!
- Yüzbaşı Üç Oğul!
Kür Şad bu seslenişe cevap alamadı. Bir an sustuktan
sonra tekrarladı:
- Yüzbaşı Üç Oğul!
Yine cevap veren yoktu: Üç Oğul gelmemişti. Üzerinde durmayarak yoklamaya devam etti:
- Onbaşı Gök Börü!
- Buyur!
- Onbaşı Ay Kutluk!
- Buyur!
- Onbaşı Emen!
- Buyur!
Şimdi sıra yeni onbaşılara, Kür Şad'ın onbaşılık verdiği genç Türk beğlerine gelmişti:
- Onbaşı Sungur!
- Buyur!
- Onbaşı Göktaş!
- Buyur!
- Onbaşı Barmaklak!
- Buyur!

Bozkurtların Ö lümü

- Onbaşı Kızıl Buka!
- Buyur!
- Onbaşı Kara Budak!
- Buyur!
- Onbaşı Çıgay Börü!
- Buyur!
- Onbaşı Tanrıvermiş!
- Buyur!
Beğler bitmiş, sıra karabuduna gelmişti:
- Kara Ozan!
- Buyur!
- Gümüş!
- Buyur!
- Yumru!
- Buyur!
- İl Kaya!
- Buyur!
- Çağrı!
- Buyur!
- Kalalduruk!
- Buyur!
- Utar!
- Buyur!
- Tunga!
- Buyur!
- Küçlük!
- Buyur!
- Yumru!
- Buyur!
- İlaçın!
- Buyur!
- Yeke!
- Buyur!

•

391

392

•

Bozkurtlann Ölümü

- Arbuz!
- Buyur!
- Ahı!
- Buyur!
- Turumtay!
- Buyur!
- Tuğrul!
- Buyur!
- Çobayıkmış!
- Buyur!
- Kaban!
- Buyur!
- Totuk Tüge!
- Buyur!
- Alp Aya
- Buyur!
- Çengşi!
- Buyur!
- Öküş Kara Açkı!
- Buyur!
- Yığaç!
- Buyur!
- Kutan!
- Buyur!
- Yırım!
- Buyur!
- Badruk!
- Buyur!
- Tokuş!
- Buyur!
Yoklama bittikten sonra bir an, çıt bile çıkmadan bir
susuş oldu. Sonra Kür Şad'ın biraz öfkeli gibi dikleşen
sesi yükseldi:
- Yüzbaşı Üç Oğul!

Bozkurtların Ö lümü

•

393

Üç Oğul ha.la gelmemişti. O zaman Kür Şad onu oğullarından sormaya karar verdi:
- Onbaşı Kara Budak!
- Buyur!
- Baban nerede?
- Bilmiyorum şad!
- Onbaşı Kızıl Buka!
- Buyur!
- Sen de bilmiyor musun?
- Bilmiyorum şad!
Artık karanlıkta birbirlerinin yüzlerini seçemiyorlar,
ancak karaltılarını görüyorlardı. Deminden beri Üç Oğul
üzerinde kafa yoran Bögü Alp, günlerdir içini kemiren
şüpheyi Kür Şad'a açmak için yaklaştı:
- Kür Şad! Son günlerde onu bir Çinlinin evine gecele­
ri girerken görmüştüm. Olmaya ki ...
Bögü Alp sözünü tamamlamadan sustu. Bir Türk beği
hakkında kuşkularını açığa vurmaktan utanıyor, fakat bu
kadar önemli bir anda her hangi bir umulmadık tuzağa
düşmemek için de her tedbire başvurmağa kendisini
mecbur sayıyordu.
Karanlıkta Kür Şad'ın sesi yeniden yükseldi:
- Yüzbaşı Üç Oğul'un nerede olduğunu bilen var mı?
Bir ses cevap verdi:
- Biraz önce kendisini gördüm.
- Nerde gördün?
İhtilalcilerin eh yaşlısı olan altmış altı yaşındaki Bad­
ruk, Yüzbaşı Üç Oğul'u gördüğü yeri birkaç sözle anlattı.
Burasının, geceleri evine girdiği zengin Çin tüccarının
dükkanı olduğunu Bögü Alp ve Yumru anlamışlardı. Kür
Şad'la Bögü Alp karanlıkta bakıştılar. Şimdi karar verme­
si için hepsi Kür Şad'ı bekliyorlardı.
Yağmur artmıştı. Rüzgar pek sert esiyordu. Böyle bir
gecede Çin Kağanı'nın sokağa çıkmasına imkan yoktu. Üç

394

•

Bozkurtların Ölümü

Oğul da burada bulunsaydı Kür Şad, yapacakları işi bir­
kaç gün sonraya atabilirdi. Fakat şimdi durum değişiyor­
du. Ya bir ihanete uğradılarsa? Kür Şad uzun boylu dü­
şünmedi. Kesin bir sesle arkadaşlarına:
- Çin Kağanı bu gece sokağa çıkmayacak. Onu tutmak
için biz saraya saldıracağız! dedi.
Kırk kişi oraya zaten ölüme kadar çarpışmaya and içe­
rek gelmişlerdi. Onlar için, sokakta tek yaverle giden Çin
Kağanı'nı tutsak etmekle, binlerce çerinin koruduğu
saraya saldırmak arasında hiçbir ayrıntı yoktu. Yaptıkları
işin büyüklüğüne, kendilerinden yüzlerce yıl sonra gelen­
lerin şaşacağı da akıllarına gelmiyordu. Bildikleri tek şey
Türk şerefini kurtarmak için pusata davrandıkları idi.
Kür Şad başına tulgasını geçirmiş, en çok okla iş gö­
receğini bildiği için, ağırlık yapmasın diye zırh giymemiş­
ti. Belinde kılıcı ve sadağı vardı. Kalkanını bile almamıştı.
Bögü Alp da zırh giymemiş, fakat kılıç ve yaydan başka
kemerine iki bıçak takmıştı.
Yamtar'ın iri kalkanı yanında idi. Kolunun altında bir
de çok ağır taş vardı. Bu taşı demir kapıları kırmak için
kullanacaktı. Kendisi gibi güçlü olan Yumru'da da böyle
bir taş bulunuyordu.
İçlerinde hem tulgalı, hem zırhlı, hem de kalkanlı
olan yalnız Gök Börü idi. Gözleri görmediği için onu baş­
tan başa savunma pusatlarıyla donatmışlardı. Fakat Gök
Börü dün geceki yakarıştan sonra gözlerinin yağıyı gör­
düğüne inandığı için yanına sadak ve yay almasını unut­
mamıştı.
Kocamış Badruk çok hafif giyinmişti. Belinde kılıcı,
bir elinde yayı, bir elinde de on tane oku vardı. Ağırlık
olmasın diye sadak bile almamıştı. «Bu yaşta yaya dövüşü
yapmak için gücüm kalmadı. On oku atıncaya kadar sıra
kılıçlara gelir» diye düşünüyordu.

Bozkurtların ÖIUmU

•

395

Kara Ozan'ın sadağı ok.la dolu idi. Kılıcı, bıçağı ta­
mamdı. Fazla olarak arkasına kopuzunu da takmıştı.
Böyle bir günde can yoldaşı kopuzundan ayrılmaya gönlü
bir türlü razı olmamıştı.
Genç beğler tulga giymişler, zırh takınmışlardı. Her­
kesten başka olarak İl Kaya'da dört beş tane bıçak, Öküş
Kara Açkı'da iki tane kısa kargı vardı. Biri bıçak atmada,
biri uzaktan kargı savurmada çok usta oldukları için böy­
le gelmişlerdi.
Bardaktan boşanırcasına yağmaya başlayan yağmurun
şakırtısı arasında Kür Şad'ın ihtilalden önceki son buyru­
ğu işitildi:
- İşimiz ağırlaştığı için saraya hep birden saldıracağız.
Dış kapılardaki bekçileri uzaktan okla öldürerek ses et­
meden içeri gireceğiz. İçeride Çin Kağam'nın dairesine
giden kapıları Yamtar'la Yumru taş vurarak kıracak. Ta­
sarımız önce Çin Kağanı'nı yakalamak, bu olmazsa öl­
dürmek. Sonra Urku'yu kurtarmaya çalışacağız. Ben ölür­
sem buyruk Bögü Alp'ta, ondan sonra Yamtar'da, Yamtar'
dan sonra Yağmur'dadır. O da ölürse bildiğiniz gibi ya­
parsınız. Şimdi yaylara ok koyup ardımdan gelin.
Kırk kişi yaylarını yarı germiş oldukları halde sessiz
adımlarla yürümeye başladılar. Ne rüzgarı işitiyor, ne de
yağmuru duyuyorlardı. İşte on yıldır bekledikleri gün
gelip çatmış, gözlerinde tüten savaşın eşiğine varmışlar­
dı. Türk budunu bu çılgınca saldınşla tutsaklıktan kurtu­
lacak, Ötüken'de atalarının kurduğu devleti yeniden yaşa­
tacaktı.
Yürüyorlardı.
Gönüllerinde tatlı öç duygusu, gözlerinde Türk Ka­
ğanlığının hayali olduğu halde sessiz adımlar atıyorlardı.
Gözleri olmayan Gök Börü ise, kimse kolundan tutmadı­
ğı, yol hakkında bir şey bilmediği halde sessiz, fakat her­
kes kadar sağlam adımlarla karanlıkta yürüyordu.

396

•

Bozkurtların Ölümü

Tarihin kırk meçhul kahramanı karanlıkta yürüyordu.
En önde Kür Şad, Bozkurt soyunun o od parçası oğlu
vardı. Vazifesi olan Türk budununu kurtarmak, fakat
hakkı olan kağanlığı başkasına vermek için, ırkının şiir
tarihine �n güzel mısraı yazmak üzere, gözler ilerde, el
kirişte yürüyordu.
Onun arkasında Bögü Alp, Yamtar, Yağmur, Gök
Börü, Ay Kutluk ve Emen bir sıra halinde ilerliyorlardı.
Bögü Alp, sağlam yapısının altındaki daha sağlam yüre­
ğiyle, kulağında Kıraç Ata'nın sözleri çınladığı halde yü­
rüyor; Yamtar iri gövdesinin heybetine yakışan bir taş­
sağ koltuğunun altında olduğu halde yürüyor; Yağmur
göze ilk çaıpan dolgun yanakları ve gülen gözleriyle yü­
rüyor; Gök Börü, gözleriyle değil, Tanrı'nın, gönlüne
saldığı ışıkla görerek yürüyor; Ay Kutluk on yıl önceki bir
kılıç yarasının asilleştirdiği yüzü ile; Emen, Çinlilerin
öldürdüğü dokuz kardeş, üç dayı, iki eçe ve babasının öç
diye haykıran sesleri kulağında olduğu halde yürüyordu.
Kırk kahraman yağmur altında yürüyordu.
Kür Şad'ın yedi genç onbaşısı; kimi on beş, kimi on al­
tı, kimi on yedi yaşında olan Sungur, Göktaş, Barmak­
lak, Kara Budak, Kızıl Buka, Çıgay Börü ve Tanrıvermiş
üçüncü sırayı teşkil ediyordu.
Türk sırası ve Türk saygısı düzeninde yürüyorlardı..
Beğlerin ardından 26 er beş dizi halinde yürüyordu.
*
* *

Bunlar böylece saraya yürürken, demindenberi süren
sağanakla çamurlanan Siganfu sokaklarında biri koşu­
yordu. Bazan bir su birikintisine basarak sıçrattığı ça­
murlar yüzünü boyuyor, bazan sertleşen rüzgarla soluğu
kesilerek duruyor, sonra yeniden koşuya başlıyordu. Ge­
cenin bu anında koşan, sendeleyen, soluyan bu adam Üç

Bozkurtların Ölümü

•

397

Oğul'du. Başı açıktı. Fakat sırtında sadağı, elinde yayı,
belinde kılıcı vardı.
Üç Oğul niçin geç kalmıştı? Bögü Alp kuşkulanmakta
haklı idi?
Üç Oğul uzun zamandan beri Albıza uymuştu. Vak­
tiyle Kara Kulan'ın konağındaki Çinli kırnaklardan birine
gönül kaptırmış, Çin'e tutsak olduktan sonra Siganfu'da
o Çinli kadını yine görerek aklı başından gitmişti. Şimdi
zengin ve kocamış bir Çin tüccarının evdeşi olan bu
kannışlı Çin güzeli Üç Oğul'un usunu başından almış,
onu günaha sokmuştu. Geceleri, tüccar eve dönmeden
önce kadına gitmeyi huy edinmişti. Bögü Alp bir gece
işte onu bu eve girerken görmüş, fakat işin ne olduğunu
bir türlü anlayamamıştı. Hatta bir gece Üç Oğul evdey­
ken Çinli de gelmiş, fakat kadın onu saklayarak. evden
çıkmasını sağlayabilmişti. İşte şimdi Üç Oğul yine ora­
dan geliyordu. Bu ölüm derneğine giderken Çinli sevgili­
sini de son defa görmekten kendini alamamış, onun evi ­
ne gitmişti. Fakat tüccar eve gelmiş, Üç Oğul'u yakala­
mış, o da: ııBu gece kısmet senden başlamakmış! » diyerek
kılıcıyla onun başını uçurmuştu. Kadın korkup ağlamaya
başlamış, kocasının ölüsünü götürüp bir yere gömmesi
için Üç Oğul'u sıkışrırmışsa da bu gece başka işi olan
yüzbaşı bunu kabul etmemiş, bu yüzden aralarındaki tar­
tışma kavga halini almak üzere iken Üç Oğul zamanın
geçtiğini görerek börkünü giymeden sokağa fırlamıştı.
Koşuyor, içinden Çinliye kargışlar savuruyor, sövüyor,
fakat yine koşmakta devam ediyordu. Yorulmuştu. Solu­
ğunu tıkayan sağanak da hızını kesiyordu. Saray ahırları­
na yaklaşmıştı. Köşeyi dönse ötekilerine kavuşacaktı. Üç
Oğul son gücünü toplayarak yeniden ileriye atıldı. Köşeyi
döndü. Yazık!.... Geç kalmıştı. Arkadaşlarının hep birlik­
te saraya doğru gitmekte olduklarını, gördüğü karaltılar­
dan anladı. Biraz durup geniş geniş soluk aldı. Sonra

398

•

Bozkurtların Ölümü

yeniden koşmaya başladı. Bir Türk beğinin yayan olarak
bu kadar yol koşması görüp işitilmiş şey değildi.
Üç Oğul arkadaşlarına yetişirken ilk oklar atılıp nö­
betçiler yere serilmiş ve kırk kişi daha hızlı yürümeye
başlamıştı. O şimdi geç kalmanın cezasını çekiyordu. Bir
Türk beği ve Gök Türk ordusunda bir yüzbaşı olduğu
halde bu ün gününde en geride yürüyordu. Daha çocuk
denecek kadar olan ve ilk defa savaşa giren oğulları Kara
Budak'la Kızıl Buka bile kendisinden ilerde idiler. Uzun
koşu kendisini zaten kızıştırıp terletmişti. Bu düşünce ile
büsbütün kızıştı, kan ter içinde kaldı.
Kırk bir kişi şimdi sarayın dış kapısına doğru yürü­
yordu. Ellerindeki kalın değnekler ucunda çıra tutan
nöbetçiler çevreyi aydınlatıyordu. Burada altı nöbetçi var­
di. Kür Şad, arkadakilere işaret verdi. Kirişleri gerdiler.
Sonra, Kür Şad'ın oku fırlar fırlamaz arkasından on ok
daha uçtu. Nöbetçiler yere serilmişti.
Yürüyorlardı. Geriyi düşünmeden, arkaya bakmadan,
gözleri yalnız ileriye dikilmiş olduğu halde yürüyorlardı.
Büyük düğüne yaklaşıyorlardı. Düşürülen nöbetçiler
birer peşrevden başka bir şey değildi.
Sarayın dış kapısından girince karşılarına bir bahçe
çıktı. Yüz adım ilerde sarayın asıl kapısı bulunuyordu. Bu
kapı henüz kapanmamıştı. İçerinin ışığı kapıya kadar
gelip aydınlatıyor, sayıları çok olan nöbetçileri ihtilalcile­
rin gözleri önüne koyuyordu.
Kür Şad arkaya döndü:
- Ok yağdırıp hızla saldıracağız! Davran!
Yüksek sesle Türkçe verilen bu buyruk nöbetçilerin
dikkatini çekti. Fakat kıpırdamaya vakit bulamadılar. Ok
yağmuru ortalığı allak bullak etmiş, nöbetçilerden ancak
iki üç tanesi kapıdan içeri girmeye vakit bulabilmişti.
Kırk bir kişi koşarak kapıya geldiler. İşte artık sarayın
içinde idiler. Kür Şad'la Bögü Alp sarayın içini, Çin Ka-

Bozkurtların Ölümü

•

399

ğanının ve Urku'nun dairelerini biliyorlardı. Beş altı ba­
samak merdiven çıktıktan sonra çok büyük bir odaya
gelmişlerdi. İşte soldaki büyük kapı kağanın dairesine gi­
den kapıydı. Fakat ihtilalciler merdivenleri çıkarken Çin­
ce birkaç haykırış işitilmiş, sonra tokmakların tunç lev­
halara vurulmasından doğan sesler bütün sarayı çın çın
öctürmüştü. Bu tunç sesleri tehlikeyi bildiren, yardım is­
teyen seslerdi. Yarntar artık kendisine ağır gelmeye baş­
layan iri taşı var gücüyle kağanın kapısına indirmiş, bunu
Yumru'nunki takip etmişti.
Bu gürültüle; arasında karşıdan yüzlerce Çin çerisinin
ihtilalcilere doğru gelmekte olduğu görüldü. Yamtar'la
Yumru demir kapıyı kırmaya çalışırken ihtilalcilerle Çin
çerisi arasında elli altmış adım kadar bir uzaklıktan hızlı
bir oklaşma başladı.
Kür Şad, Ötüken'in bu en keskin nişancısı her yay çe­
kişte bir Çinliyi en can alacak yerinden vurup deviriyor,
onun okunu yiyenler gık diyemeden ölüyordu.
Bögü Alp pek de nişan almadan ok atıyor, fakat her
seferde karşıdaki kalabalıktan birini savaş dışı ediyordu.
Yüzbaşı Yağmur, gözlerinin içindeki gülümseyiş
sönmeden telaşsız, ağır, talim yapar gibi ok fırlatıyordu.
Üç Oğul alnındarı ter sızarak ve hala soluyarak savaşı­
yordu.
Ötüken delisi Gök Börü, on yıl önceki halini almıştı.
Gönlüne Tanrı'nın indirdiği ışıkla yağıyı görüyor, savaş
uranı haykırarak yay geriyordu.
Genç onbaşılar şaşılacak bir çabuklukla ok çekiyorlar­
dı.
Hala çınlayan tunç seslerine Yamtar'la Yumru'nun de­
mir kapıya indirdikleri taşların sesine, savaşanların hay­
kırışına şimdi bir de yaralıların iniltisi karışmıştı. iki ta­
raf da birbirine adım adım yaklaşıyordu.

400

•

Bozkurtların Ölümü

İhtilalcilerden ilk vurulup düşen Turumtay oldu. Ar­
kasından Arbuz ve Kaban devrildiler. Gök Börü'ye birkaç
ok değdiyse de baştanbaşa zırhlı olduğu için yaralanma­
dı. Karşıda Çin ölüleri üstüste yığılmış. içlerine ürküntü
girmişti. Kaçmak üzere idiler. Fakat bu sırada karşıdaki
kapıdan yeni bir çeri kolunun daha girdiği görüldü. Üste­
lik o kapının yanındaki kapı da açılmış, oradan da bir
alay Çinli girip ihtilalcilere saldırmaya başlamıştı.
Okların uçarken çıkardığı ses, dışardaki fırtınanın se­
sini bastırıyordu. Şimdi Gök Türkler oldukları yerde du­
ruyor, Çinliler adım adım ilerlemeye çalışıyor, fakat ok
yağmuru altında sapır sapır dökülüyorlardı. İhtilalciler­
den Alp Kaya, Yeke ve Kalalduruk da cansız yatıyorlardı.
Onbaşı Ay Kutluk omuzuna bir ok saplanmış olduğu
halde vuruşmaya devam ediyordu.
Koca Badruk savaşa gelirken aldığı on tane oku bi­
tirmiş, fakat iş hala kılıca gelmediği için yerden ok ara­
maya başlamıştı. Turumtay'ın gövdesine saplanmış olan
oklardan birini çekip yayma yerleştirirken karnına bir ok
yiyerek diz üstü çöktü. Bununla beraber okunu savurdu.
Sonra yüzü koyun yere kapandı. Börkü düştü. Ak saçları
yerdeki kızıl kana bulaştı.
Yamtar'la Yumru demir kapıyı hala kıramamışlardı.
Savaşa katılmıyorlar, Çin Kağanı'nın dairesine giden ka­
pıyı kırmak için boşuna uğraşıp duruyorlardı. Artık kapı­
yı kırsalar bile iş işten geçmişti. İlaçın, Kutan ve Onbaşı
Emen de vurulup düşmüşler, buna karşı Çin sarayının
bütün muhafızları uyanıp ayaklanmışlardı.
Şimdi yirmi beş, otuz adım aralıktan oklaşıyorlardı.
Öküş Kara Akçı gür bir haykırışla bağırdıktan sonra, iki
kargısından birini savurdu. Ne yaman savuruştu! . .. Kargı
Çin subaylarından birini, zırhlı olduğu halde delip ardın­
dan çıkmış, onu fırıldak gibi döndürüp yere sermişti. Bu­
nu görünce İl Kaya da bıçaklarına el attı. İlk bıçak birinin

Bozkurtların Ölümü

•

401

göğsüne, ikincisi başka birinin boğazına, daha sonraki
üçüncüsünün yanağına saplandı. Dördüncüsünü atama­
dı. Bir anda dört beş ok göğsünü delmişti. İl Kaya ölür­
ken, Çinliler gibi gerileyip yan üstü değil, birkaç adım
ilerleyerek yüzükoyun düştü.
Savaş çok kızışmış, sertleşmiş, hızlanmıştı. Onbaşı
Ay Kutluk, onun arkasından da Utar, Tokuş ve Onbaşı
Tannvermiş ölmüşlerdi.
Onbaşı Göktaş ihtilalciler dizisinin en solunda, duva­
rın yanında idi. Kendisinden on beş yirmi adım geride
Çin Kağanı'nın dairesine giden kapı bulunuyor, burada
da babası Yamtar, yanında Yumru olduğu halde hfila iri
taşları kaldırıp indirerek kapıyı kırmaya uğraşıyordu.
Göktaş'ın sadağında ok kalmadığı için sağına bakınırken
önce koluna, sonra böğrüne iki ok saplandı. İnleyerek
çöktü. Üçüncü bir ok börkünü delip başından uçurdu. O
zaman Göktaş yayını babasına fırlatarak bağırdı:
- Hey! . .. Baba!. . .
Koluna bir yay çarpan Yamtar başını çevirip oğlunu
kan içinde yerde görünce durdu. Göktaş; gençliğe doy­
mayan, savaşa kanmayan, dirliği bilmeyen, ölümü anla­
mayan Göktaş yeniden haykırdı:
- Orada iş yok! Buraya yetiş!
Kapıyı kıramadığı için tepesi kızıp gözüne bir şey gö­
zükmeyen Yamtar, arkadaşlarından birçoğunun ölmüş ve
Çinlilerin artmış olduğunu görünce kapıyı bıraktı. Koşa­
rak ihtilalcilerin savaş dizisine girerken elindeki iri taşı
Çinlilere doğru fırlattı ve sadağa el atarak savaşa girdi. İri
taş Çinlilerin tepesine düşerken Yamtar'ın arkasından d_a
aynı şekilde taşını fırlatarak Yumru'nun savaşa girişi
Çinlileri biraz durdurdu.
Yamtar, deminden beri yaptığı işin savaşa benzer yeri
olmadığı için, şimdi vuruşmaktan büyük bir keyif duyu-

402

•

Bozkurtların Ölümü

yor, ötesine berisine değip geçen oklara, hatta Göktaş'ın
ölümüne aldırmıyordu.
Öküş Kara Akçı ikinci kargısını da başka bir Çinliye
sapladıktan sonra vurulmuş, arkadan da Çağrı ile Onb-:ı.şı
Kızıl Buka Uçmağa varmıştı.
Binbaşı Bögü Alp bütün gücü, bütün ustalığı ve kah­
ramanlığı ile dövüşüyordu. İlk önce Üç Oğul kavşıta
gelmediği için ihanete uğradıklarını sanmıştı. Şimdi Üç
Oğul'u kendi aralarında yaralı olarak canla başla savaşır­
ken görünce içi ferahladı. Bu arada aklına yine Kıraç
Ata'nın sözleri gelmişti. Kıraç Ata: "Yağmur yağıyor...
Irmağın kıyısında dövüşüyorsunuz . . . " demişti.
Yağmurun yağdığı doğru idi. Fakat işte ırmak kıyısın­
da değil, sarayın içinde dövüşüyorlardı.
Artık iki tarafın da okları bitmişti. Şimdi ne olacaktı?
İhtilalciler yarılanmışlardı. İş kılıca binse yirmi kat yağı
ile uğraşmak gerekecekti. Bu sırada Kür Şad'ın buyruğu
gürledi:
- Bögü Alp! Üç beş kişiyle yağıyı oyala! Ahıra saldırıp
atları alacağız!
Bögü Alp çevresine bakınıp bir anda durumu gördü.
Savaşa geç girdikleri için daha okları tükenmemiş olan
Yamtar'la Yumru'nun yay çekişleri arasında buyruğunu
verdi:
- Üç Oğul, Gök Börü, Yamtar, Yumru, Sungur benim­
le kalacaklar! Ötekiler Kür Şad'ın ardından ... Davran!
Kür Şad, arkasında Yağmur, Barmaklak, Kara Budak,
Çıgay Börü, Kara Ozan, Gümüş, Tunga, Küçlük, Abı,
Tuğrul, Çobayıkmış, Toluk Tüge, Çengşi, Yığaç ve Yırım
olduğu halde geriye döndü. Demin geldikleri yoldan şim­
di hızla uzaklaşıyorlardı. Rüzgar hafiflemiş, fakat yağmur
dinmemişti.
Bögü Alp kılıç çekerek saldırış buyruğunu verdi. Beş
arkadaşı da öyle yaptılar. Gök Börü şaşılacak bir sertlikle,

Bozkurtların Ö lümü

•

403

sanki gözleri varmış gibi vuruşuyordu. Yamtar, korku
salan iri gövdesiyle Çinlilere kılıç tersiyle vuruyor, fakat
vurduğu kafayı kırıp parçalıyordu. Sungur babasının ya­
nında, kılıç talimi yapar gibi, vuruşmanın bütün kaidele­
rine uyarak dövüşüyor, Üç Oğul geç kalmaktan doğan
utancını silmek için canla başla savaşıyor, Yumru da Bö­
gü Alp'ın gözüne girmek için çok aulganlık gösteriyordu.
Hepsi yaralıydılar. Bögü Alp önüne gelenleri darmadağı­
nık ediyordu. Kılıç vuruşları arasında çevresine çabuk bir
göz attıktan sonra artık burada işlerinin kalmadığını
anladı. Kür Şad'a gereken zamanı kazandırmışlardı. Ar­
kadaşlarına:
- Yavaş yavaş kapıya doğru geri ! diye bağırdı.
Bu buyruk büyük bir düzgünlükle yerine geliyordu.
Fakat Çinliler, gözleri görmeyen Gök Börü'yle babasının yanından ayrılmayan Sungur'un çevresfrıi sarmışlardı.
Baba oğul arkalarını duvara vermişlerdi. Gök Börü zırhlı
olduğu için kılıçtan sakınmıyor, yalnız kendi vurduğunu
hesaba katıyordu.
Bögü Alp, yanında Yamtar, Üç Oğul ve Yumru olduğu
halde kapıya doğru çekiliyordu.
- Biz dışarı fırlarken kapıyı kapatıp Çinlileri biraz da­
ha oyalamalı! diye haykırdı.
Kapıdan çıkmak üzere idiler. Yamtar'ın gözleri, artık
oğluyla birlikte ister istemez ölüme bırakılmış olan anda­
sına ilişti. Birden kaşları çatılarak bağırdı:
- Gök Börü! Gözünü çıkartan herif karşında duruyor!
Bunu söyledikten sonra dışarı fırladı. O sırada Bögü
Alp da kapıyı şiddetle kapamış, tokmağı Yumru'nun eline
vererek:
- Sıkı tut! Açtırma! Bize daha zaman kazandır! diye
buyruk vermişti.
Sonra ötekilerle birlikte saray ahırının yolunu tuttu.

404 • Bozkurtların Ölümü
"'
* *

Yamtar'ın gürleyen sesi Gök Börü'yü çıldırtmaya yet­
mişti. Kalkanını fırlatarak karşısındaki Çinliye saldırdı.
Dünyada en güçlü kişi ölümü göze almış olandır. Gök
Börü dün geceden beri ölümü göze almıştı. Şimdi ise
öcünü bizzat kendisine kötülük edenden almak gibi bin­
de bir ele geçen bir fırsatla karşılaşmak onu bahtiyar et­
mişti. Büyük bahtiyarlıklar da kişiyi delirtir. Gök Börü
biraz da bundan delirdi. Kılıcını savurarak ileriye atılır­
ken kılıcı havada başka bir kılıçla çarpıştı. Bu pek sert
çarpışma ile kırılan kılıçların kıvılcımı parlayıp sönerken
Gök Börü Çin kumandanı Çang-çung'la kucaklaştı:
- Tanrının işini görüyor musun kancık dölü! diye ba­
ğırdı. Sonra ikisi birden yere yuvarlandılar.
Çinliler ona kılıç üşürürken Gök Börü Çinlinin boğa­
zını sıkıyor, bir yandan da belinden çektiği bıçakla gözü­
nü oymaya çalışıyordu. Çang-çung bir eliyle boğazını
korumaya uğraşırken, bir eliyle de Gök Börü'nün bıçaklı
elini bileğinden yakalamış olduğu halde durdurmaya ça­
balıyordu.
Sungur babasının kalkanını eline almıştı. Babasına
saldıran Çinlilere o da karşı saldırışlar yapıyor, aldığı
kılıç derslerini iyi öğrenmiş olduğunu belli ediyordu.
Gök Börü'nün kalçası ve bacağı iki büyük kılıç yarası
almış, kan fışkırmaya başlamıştı. Fakat o buna hiç aldır­
mıyor, boğuşmakta devam ediyordu. Nihayet bileğini
Çinliden kurtardı. Bıçağını onun göz pınarına getirerek
daldırıp çıkardı. Bütün o savaş gürültüsü arasında Çinli­
nin acı acı haykırışı her türlü sesi bastırarak sarayın kos­
koca odasında çınlarken Gök Börü'de ülküsüne ermiş
kimselerin rahatlığı vardı:
- Sungur! Öcümü aldım! diye bağırdı.

Bozkurtların Ölümü

•

405

Sungur cevap vermiyordu. Genç onbaşı zırhlı olmadı­
ğı için uzun boylu dayanamamış, birkaç kılıç ve kargı
dürtüsüyle delik deşik olarak cansız yere devrilmişti.
Gök Börü yeniden bağırdı:
- Sungur! İşitmiyor musun? Öcümü aldım!. ..
Buna sert ve tınlayıcı bir ses cevap verdi. Bir kılıç vu­
ruşu, Gök Börü'nün tulgasını parçalayıp düşürmüş,
aksaçları meydana çıkmıştı, ikinci bir vuruş yüzünü şa­
kağından çenesine kadar parçaladı. O zaman korkunç bir
kahkaha işitildi:
- Geç kaldın it tohumu! . .. Ben öcümü aldım! ...
Gök Börü, on yıldır acısını içine atan Gök Börü, yanı
başında öldüğünü sezdiği oğlunun gamından ve öç alma­
nın verdiği sevinçten çıldırnuş, korkunç kahkahalar atı­
yordu. Bu kahkahalar çınladı, çınladı, sonra birdenbire
söndü.
•

* •

Çinliler hep birden kapıya saldırmışlardı. Fakat dışar­
dan kuvvetle çekildiği için bir türlü açılmıyordu. Bögü
Alp, Yumru'ya kapıyı tutması buyruğunu verdikten sonra
Yamtar ve Üç Oğul'la birlikte saray ahırına doğru koşma­
ya başlamıştı. Fakat Üç Oğul birkaç adım sonra kapakla­
nıp düştü. Aynı zamanda ayağında yaman bir sızı duya­
rak inledi. O zaman ayağına diklemesine bir ok saplan­
mış olduğunu gördü. İmkanı yok, koşamayacaktı. Dizüs­
tü sürünerek tekrar kapıya geldi. Tutunarak ayağa kalktı.
Yumru'ya:
- Kapıyı bana bırakıp sen ahıra koş! dedi.
Yumru iki eliyle kapının tokmağını tutuyor, içerden
Çinliler açmak istedikçe çekip bırakmıyor, arkadaşlarına
vakit kazandırıyordu. Yumru çok ağır ve güçlü olduğu
için bu işi başarıyla yapıyordu. Yanında Üç Oğul'u gö-

406

•

Bozkurtların Ölümü

rünce hoşuna gitmedi. Çünkü o daha geçenlerde yalan
söylemiş, bu gece de kavşıtta bulunmamıştı:
- Bögü Alp bu işi bana ısmarladı! diye cevap verdi.
Üç Oğul inliyordu:
- Ayağıma ok batmış, yürüyemiyorum. Ben nasıl olsa
kalacağım. Sen canını kurtar! dedi.
Yumru direniyordu:
- Gidemem! Bögü Alp'ın buyruğu öyle ...
Üç Oğul kızmıştı:
- Ulan! Bögü Alp sana gün doğuncaya kadar kal mı
dedi? Çinlileri biraz oyalayıp zaman kazandırmam söyledi. Sen orayı bana bırak da ahıra git!
Yumru bu işi bir türlü bırakmak istemiyordu. O za­
man Üç Oğul yayının kirişini kapının tokmağına geçire­
rek çevirdi. Yumru'yu iterek onun yerine geçti:
- Yüzbaşı Üç Oğul sana buyruk veriyor: Ahıra koşup
arkadaşların yanına ulaş! diye bağırdı.
Üç Oğul bıçağını ağzına almış, sağlam ayağını kapının
öteki kanadına dayamış, kendisini arkaya vermişti. Fakat
Yumru kadar güçlü olmadığı için kapı sarsılıyor, aralanı­
yor, sonra yine kapanıyor, tekrar açılır gibi oluyordu.
Yumru, yüzbaşıdan buyruğu alınca koşarak uzaklaşmıştı.
Kapının içerden de bir tek tokmağı vardı. Fakat Çinliler
birbirlerinin belini tutarak uzun bir dizi halinde çektikle­
ri için sonunda Üç Oğul'un kollarında güç kalmadı. Yayı­
nı bıraktı. Ağzında tuttuğu bıçağını eline aldı. İlk gelenin
gövdesine daldırdı.
Yüzbaşı Üç Oğul'un artık ayakta duracak kuweti kal­
mamıştı. İki eliyle kapının açılmayan kanadını tutarak
bekledi. Üç adım ilerisinde kendisini öldürmek için saldı­
ran eli kılıçlı, kargılı çerilere şöyle bir baktı. Karşısında
onlar olmasa çoktan kendini yere bırakır, yaralarının acı­
sıyla inlemeye başlardı. Fakat kendisine saldırdıklarını
görünce düşmek için vurmalarını bekledi. İlk kılıç boynu

Bozkurtların Ölümü

•

407

ile omuzu arasına inip ince bir kan fışkırttı. Üç Oğul bu
vuruşu hiç beğenmemişti. Kendisi olsaydı böyle bir vu­
ruşla karşısındakinin başını gövdesinden ayırabilirdi.
Vuranı, aşağılayıcı bakışlarla süzerek gülümsedi :
- Acemice vuruş! dedi.
İkinci vuruş başına indi. Alnından gözlerine inen kan
dünyayı karanlık etti. Sonra göğsüne bir kargı saplandı.
O zaman kapıyı bırakarak kargıyı kavradı; dik bir ağaç
gibi yere düşerek kaldı.
*
* *

Üç Oğul kapıda Çinlileri oyalarken Yumru fırlamış,
Bögü Alp'la Yamtar'ın ardından koşmaya başlamıştı. Bö­
gü Alp'la Yarntar sarayın ahırına vardıkları zaman burada
seyislerle ihtilalciler arasında kılıç vuruşu yapılıyordu.
Yirmi kadar seyis; sarayın tunç levhalarına tokmakla vu­
rulunca pusata sarılmışlar, ahırın dön kapısını tutmuş­
lardı. Tehlikenin ne olduğunu, nereden geldiğini bilme­
dikleri için atlara eyer vurup beklemişlerdi.
Kür Şad, arkasında on beş ihtilalci olduğu halde saldı­
rınca neye uğradıklarını şaşırdılar. Bir anda kapılardan
içeri atıldılar. Fakat gelenlerin azlık olduğunu görünce
karşı koymakta gecikmediler.
İhtilalciler yorulmuşlardı. Hepsi yaralıydı. Seyislerin
işini çabuk bitiremiyorlardı. Kılıçlar sakırdıyor, savaşçılar
soluyor, bağırıyor, bu gürültüye atların kişnemeleri, te­
pinmeleri de karışıyordu.
Kür Şad, karşısındaki Çinliyi devirdikten sonra ileri
atılarak bağlı atlardan birini çözüp üstüne atladı. At üs­
tünde savaş... Deminden beri çektiklerinin yanında şu
içmek gibi keyifli kalıyordu. At, usta biniciyi anlamıştı,
Onun bir işaretiyle şahlandı. Kür Şad Çinlilere dalmış,
bir iki kılıç vuruşuyla bir ikisini daha yere sermişti. Fakat

408

•

Bozkurtların Ölümü

beri yanda ihtilalcilerden Yırım, biraz sonra da Abı ölüm­
cül yaralarla yere düşmüşler, Yüzbaşı Yağmur da çenesi­
ne derin bir yara açan bir kılıç yemişti. Kılıç şakırtıları
arasında Kür Şad'ın buyruğu işitildi:
- Atlara! . ..
Zaten seyislerden de ayakta kimse kalmamış, Bögü
Alp'la Yamtar'ın ahıra dalması, seyislerin hepsini yok
ederek savaşı bitirmişti.
İhtilalciler atları çözerken Kür Şad bağırdı:
- Ahırın gizli kapısından çıkacağız. Dört kişi dört ka­
pıda Çinlileri tutacak. Biz kuzeye doğru at tepip Vey
ırmağının köprüsünden geçeceğiz ...
Sonra Bögü Alp'a şu buyruğu verdi:
- Bögü Alp! Dört kişiyi kapılara dikip ardımızdan gel!
Gizli kapı alçaktır.
Kür Şad sözünü bitirirken, Yumru soluk soluğa içeri
girmiş ve:
- Geliyorlar! İt, sürüsü kadar çok! diye bağırmıştı
Kür Şad büyük ahırın gizli kapısına doğru atını çeke­
rek yürürken Bögü Alp'ın sesi gürledi:
- Çengşü ... Tuğrul! ... Yamtar! . .. Yumru! . .. Kapıları tu­
tun! ...
Dört kişi dört kapının önüne birer kaya gibi dikildi­
ler...

Ötekiler Kür Şad'ın ardından atlarıyla birlikte yürür­
ken Bögü Alp onlara son sözlerini söyledi:
- Dört atı çözüp sizin için bırakıyorum, işiniz bitince
bunlara binip bize katılırsınız!
Ahırın gizli bir kapısı olduğunu pek az kişi bilirdi.
Ahırın en sonunda, samanların yığılı olduğu yerde duva­
ra bir keçe asılıydı. Keçenin arkası boştu. Buradan elli
adım kadar yürüdükten sonra bir arsaya çıkıyordu. Bu
elli adımlık yol yeraltından geçiyordu. Yüksek bir atın tek
başına geçebileceği büyüklükte idi. Kür Şad burayı bili-

Bozkurtların Ölümü

•

409

yordu. Fakat ihtilale kadar kimseye söylememişti. Seyis­
lerden bazılarının bile bilmediği bu gizli yol bugün onları
kurtaracaktı. Şimdi arkasında Yağmur, Barmaklak, Kara
Budak, Çıgay Börü, Kara Ozan, Gümüş, Tunga, Küçlük,
Çobayıkmış, Toluk Tüge, Yığaç ve Bögü Alp olduğu hal­
de gizli yeraltı yoluna dalmıştı. Yola en son giren Bögü
Alp keçeyi koparıp atmış, samanları çekip kapının ağzın­
dan uzaklaştırmış ve dört atı birbiri ardınca kapının önü­
ne dizerek önlerine biraz saman bırakmıştı.
Bu işleri bitirmeden Çinliler kapıya dayandı. Dört ko­
ruyucu ilk hamlelerini yaptılar. Bu, dört Çinlinin yere
serilmesi demekti. Bögü Alp gizli yola girmek üzere iken
gözü yerdeki sadağa ilişti. İçinde üç tane ok vardı. Bu
fırsatı kaçırmak istemedi. Yayına bir ok yerleştirerek gez­
ledi. Yamtar'ın müdafaa ettiği kapıya fırlattı. Ok, Yam­
tar'ın omuz başından geçerek bir Çinlinin alnından girdi,
onu kütük gibi yere yuvarladı, ikinci okunu Çengşi'nin
koruduğu kapıya yolladı . Bu sefer bir Çinli, gözünden
vurulup yıldırım çarpmış gibi yere kapanmıştı. Üçüncü
ok Tuğrul'un yardımına koşcu. Bu oklar Çinlileri aldat­
mış, ihtilalcilerin hep birden içerde olduklarını sandır­
mıştı.
Bögü Alp işini bitirince telaşsızca atını tuttu; gizli yo­
la daldı.
*
* *

Ahırın dört kapısında dört ihtilalci bir ölüm-dirim vu­
ruşması yapıyorlardı. Kaçmak için atları hazır olmakla
beraber buradan kurtulmalarına imkan yoktu. Ahırın içi
o kadar genişti ki dördünün yan yana gelerek bir cephe
tutmaları, sonra adım adım gerileyerek gizli kapıya doğru
çekilmeleri kaabil değildi. Kapılardan içeri girince kuşatı­
lacakları muhakkaktı. Bunu hepsi biliyordu. Onun için

410

•

Bozkurtların Ölümü

arkadaşlarına zaman kazandırmak, canlarını pahalıya sat­
mak, yağı öldürerek öç almak ve biraz da dövüşün tadını
çıkararak dünyaya gelmenin gereğini yapmak için sevinç­
le, istekle, kıyasıya vuruşup duruyorlardı.
Yüzbaşı Yamtar herkesinkinden daha uzun ve iri olan
kılıcını öyle bir savuruyordu ki, değdiği yerden hayır kal­
mıyordu. Savaş başlayalı daha pek az olduğu halde dört
tanesini devirmiş, ötekilerine de korku salmıştı. Sarayın
içindeki savaş, büyük taşla demir kapının dövülmesi,
sonra o koşuşmalar kendisini o kadar acıktırmıştı ki böy­
le bir ölüm dirim anında bile açlığını duyuyor, iki çamçak
kımız olsa şimdi ne güzel içilirdi diye düşünüyordu.
Yirmi yaşında, sert bakışlı bir savaşçı olan Çengşi çok
düzgün, çok kıvrak, pürüzsüz vuruşuyordu. Saldırışların­
da, korunuşlarında Yarntar'ın andası Onbaşı Pars'ı hatır­
latan bir hesaplılık vardı. Çok soğukkanlı idi. Kapının
önünde üç Çinliyi devirmiş, kendisinin de alnı, yanağı ve
çenesi çizilmişti.
Tuğrul hoyrat vuruşuyordu. Yeryüzünde hiç kimsesi
kalmamış yoksul bir kişiydi. O sabah, bu kanlı düğüne
hazırlanırken dirliğinin hatıralarını göz önünden bir daha
geçirmiş, kendi kendisiyle hesaplaşmıştı. O gece 46 yaşı­
nı dolduruyordu., Anası, böyle bir gecede, yağmur yağıp
fırtına uğuldarken doğduğunu kendisine söylemişti. De­
mek, tıpkı doğduğu geceye benzeyen sağanaklı bir gecede
ölecekti. Tanrı böyle istemişti. Bütün ömründe doğru
kişi olarak yaşadıktan sonra bir gece önce bir Çinlinin
bahçesinden türlü aş ve yemiş uğrulamış, onları yiyerek
karnını doyurmuştu. Çin Kağanı'nın özel çerisinde değil­
di. Onun için yoksulluk ve açlıkla çok pençeleşmişti.
Böyle bir savaşa aç olarak, gücü kesilmiş bir halde gir­
mek doğru olmazdı. Onun için bu uğruluğu yapmış, dir­
liğinin son yaprağına bunu eklediği için de epey üzül­
müştü. Dünyanın soğuğunu, sıcağını çok görmüş, yüreği

Bozkurtların Ölümü

•

411

katılaşmıştı. Göğsünde ve omuzunda iki kılıç yarası var­
dı. Öyle olduğu halde yüksünmeden sert vuruşlar yapa­
rak savaşıyordu. Kapının önünde üç Çinliyi yere sermişti.
Yumru ise çok yorgundu. Sarayın içindeki dövüşten
sonra kapıdaki çekişme, onun ardından hızlı bir koşu ile
ahıra geliş, gelir gelmez de ahırın kapısının tutulmasını
üzerine alış Yumru'yu bitkin bir hale getirmişti. İlk ham­
lede bir Çinliyi yere sermiş, şimdi ise yalnız kendisini
korumaya başlamıştı. Şöyle, birden yirmiye sayacak ka­
dar bir zaman bulsa da dinlense çok iyi olacaktı ama kan­
cık yağı ona bu fırsatı hiç verir miydi?
Yumru daha çok dayanamayacağını anlıyordu. Bütün
düşüncesi ırmağa doğru at süren arkadaşlarına yetecek
zamanı kazandırmakta idi. Birdenbire dalağına bir kılıç
saplandığını duydu. Yaman bir can acısı içinde kılıç vu­
ranı görmüştü. Kılıcını iki eliyle kavrayarak havaya kal­
dırdı. Çinlilere Nurun!» der gibi göğsünü gererek bir
adım attı. Sonra olanca gücü, olanca hızı ile indirerek
«Al!» diye bağırdı. Kılıç tulgayı parçalamış, kafayı ikiye
biçerek yağıyı yere sermişti. Fakat aynı zamanda bir kargı
Yumru'nun yüreğini delmiş, Yumru bütün ağırlığı ile
cansız yere düşmüştü.
Yamtar, Çengşi ve Tuğrul ancak iyi çerilerde olan al­
tıncı duygularıyla gerilerinin tehlikede olduğunu, Yum­
ru'nun düştüğünü görmeden sezmişlerdi. Kılıç vuruşma­
ları arasında başlarını yana, geriye çevirecek bir an buldu­
lar. Yumru'nun düştüğünü, onun koruduğu kapıdan Çin­
lilerin girmekte olduğunu gördüler. O anda buyruk almış
yahut sözleşmiş gibi geriye fırlayarak kendilerine en ya­
kın yemliğe sırtlarını verip yan yana durdular. Yamtar,
yerde katılıp kalmış olan Yumru'ya bakarak:
· - Tuh be! Bir kargıya dayanamadı! dedi.
Sonra sırtını dayadığı yemliğin sağlamlığını denemek
için eliyle yoklayıp içine bakınca gözleri parladı. Çünkü

412

•

Bozkurtların Ölümü

orada koca bir parça kızarmış et duruyordu. Herhalde
seyislerden birinin olan bu eti Yamtar hemen yakalayıp
ısırdı ve <<Yiyecek buldukça yaşamak iyi şeydir.» diye
mırıldandı.
Çinliler içerde yalnız üç Türk görünce şaşırmışlardı.
Gizli kapıyı onlar da bilmiyorlardı. Bir an bakıştılar. Son­
ra üç ihtilfilcinin üzerine atıldılar. Artık geniş bir yerde
oldukları için hep birden üç kişiye saldırabiliyorlar, biri­
ne karşı dört beş kılıç sallayabiliyorlardı. Yamtar hem kı­
lıç vuruşturuyor, hem de iri et parçasını dişleriyle kopara
kopara yiyordu.
Üç kişinin bu kalabalığa karşı çarpışması uzun sür­
medi. Önce Tuğrul düştü. Sonra Çengşi devrildi. Yamtar
haia dayanıyor, büyük bir iştah ile de etini yiyordu. Elin­
de iri bir lokma daha kalmıştı. Birden sol eline bir kılıç
indi. Kan içinde kalan elinden et parçası düşerken sağ
bileğine gelen ikinci bir vuruş koca yüzbaşıyı kılıçsız
bıraktı. O zaman Yamtar'ın sağ eli yemliğe yapıştı. Bir
tutuşta kocaman bir tahta parçasını kopardı. Bunu kaldı­
rıp karşısındakilere indirirken keskin bir savaş uranı hay­
kırarak Çinlilerin üzerine atıldı. Kendisine karşı tutulan
kılıçlar ona oyuncak çomak gibi sudan gelmişti. Kucak
kucağa gelip beş altı kişi birden yere yuvarlandılar. Yam­
tar, birinin boğazını yakalamış sıkarken, arkadan kendi­
sine indirilen kılıçlarla paramparça oluyordu. Boğazı sıkı­
lan Çinli ölmüştü. Fakat bu Ötüken devi kolay kolay öl­
müyordu. Kıpkızıl kanlar içinde ayağa kalkınca Çinliler
şöyle bir gerilediler. Ondan korkmuşlardı. Yamtar çevresi
açılınca yeniden yemliğe kadar sendeleyerek gidip dayan­
dı. Börkü düşmüş, uzun saçları, bıyıkları ve sakalı kan­
dan kıpkızıl olmuştu. Giyimlerinin yirmi yerinde yirmi
kızıl leke her an büyüyerek çoğalıyor, koca Yamtar'ın
gövdesinden hayatı çekip alıyordu.

Bozkurtların Ölümü

•

413

Yirmi kızıl leke hayatın ona kazandırdığı yirmişer er
nişanı idi. Şimdi ne elinde bir kılıç, ne üstünde bir pusat
vardı. Güçlükle dayanarak tutunduğu yemliğe iyice yapı­
şarak Çinlilere bakıyordu. Onlar da hem hayret, hem de
korku ile beş altı adım uzaktan Yamtar'ı süzüyorlar, nasıl
olsa öleceğini anladıkları bu korkunç deve yaklaşmaya
kıyışamıyorlardı. Yamtar yerde, elinden düşen et parça­
sını bakışlarıyla aradı:
- Yazık! Eti bitiremeden öleceğim! dedi.
Sonra, yemliğe daha çok yaslanarak:
- Göktaş da öldü. Ocağımızdan kimse kalmadı! diye
inledi.
Bu sırada dışardan gelen nal sesleri, şakırtılar işitil­
miş, içeriye yeniden Çin çerileri dolmuştu. Kılıklarından
daha savaşa hiç girmemiş oldukları anlaşılan bu çerilerin
başında saray başbuğlarından biri vardı. Gizli kapıyı bilen
bu adam, yanındakilere orasını göstererek Çince bir şey­
ler söyledikten sonra Yamtar'a baktı. Tanımıştı. Büyük
bir öfke ile yayına bir ok sürerek Yamtar'a fırlattı. Ok,
koca yüzbaşıyı karnı ile göğsünün birleştiği yerden deldi.
Yamtar bir sarsıldı. Sonra yavaş yavaş dizleri üstüne çök­
tü. Sağ eli hala yemliğin tahtasını tutuyordu. Saray baş­
buğu, Çin Kağanı'na ihanet etmiş olan bu haini kendi
eliyle öldürmek şerefini kazanmış olmak için yayına bir
ok daha yerleştirdi. Bu seferki Yamtar'ın sağ ciğerini bul­
muştu. Gözleri kapanıyor, yemliği tutan eli gevşiyordu.
Gözleri, yerde, demin elinden düşen et parçasına ilişti.
Şunu yiyemediği için yağılar sevinecekti. Onları sevin­
dirmek istemedi. Son bir kımıldanışla başını kaldırdı. Sa­
ray başbuğuna, hala unutmamış olduğu Çince ((Karnım
tok» anlamına cNu'o çı bav iı» kelimelerini söyledi Sonra
yüzyıllık bir ağaç gibi devrilerek serilip kaldı.

414

•

Bozkurtların Ölümü
*
* *

Kür Şad, yanında sağ kalan on iki arkadaşı olduğu
halde kuzeye doğru son hızla at sürüyordu. Saray ahırın­
dan en iyi ·atları almışlardı. Yağmur hala yağıyor değil,
boşanıyor, ortalığı sele boğuyordu. İhtilal başarılamamış­
tı. Şimdi dağlarda, bayırlarda olan düzensiz Türkleri
ayaklandırarak Ötüken'e gitmekten, devleti onlarla kur­
maya çalışmaktan başka çare yoktu. Artık kimin kağan
olacağı işi sonra düşünülecekti.
Çinliler durumu biraz geç kavramışlar, sonra dokuz
on koldan çeri çıkararak Kür Şad'ın ardına salmışlardı. O
yakınlarda geçilecek bir tek köprü olduğu için bütün
kuwetler oraya doğru at yarıştırıyordu. Gecenin karanlığı
yağmurun boşanması, rüzgarın sertliği, şimşeklerin gü­
rültüsü arasında şimdi on üç atlı köprüye doğru uçuyor,
yüzlerce atlı da onların arkasında kol kol oraya doğru at
koşturuyordu.
Tarihin en heyecanlı yarışı yapılıyordu.
Bögü Alp, on üç kişinin en geride olanıydı. Irmağa
doğru at sürerken yine aklına Kıraç Ata'nın sözleri gel­
mişti:
"Bir ulu şehirde toplanmış kırk er görüyorum ... Arala­
rında sen de varsın ... Yağmur yağıyor... Irmağın kıyısında
dövüşüyorsunuz...
Gerçekten ulu şehirde toplananlar arasında kendisi de
vardı. İşte yağmur da yağıyordu. Demek ki ırmağın kıyı­
sında bir dövüş daha olacaktı. Bögü Alp bunları düşü­
nürken Vey ırmağının kıyısına varmışlardı. Albız alsın! ...
Sağanaktan ırmak yükselmiş, geçecekleri köprüyü alıp
götürmüştü.
Karanlıkta Kür Şad'ın buyruğu işitildi:
- Sağa, sola açılıp bakın. Geçit var mı? .. .
"

Bozkurtların Ölümü

•

415

Irmak o kadar coşkun, öyle sert akıyordu ki geçit bul­
mak kaabil değildi. Burada çok durmaya da gelmezdi.
Çinliler neredeyse yetişeceklerdi. Kür Şad atını sürerek
suya biraz daha yaklaştı. Suyun gürültüsünden at ürk­
müştü. Geri geri gidiyordu. Sağa, sola açılanlar bağırdı­
lar:
- Geçit yok!
Bu sırada Gümüş atından yere atlayıp kulağını dayadı.
Biraz dinledikten sonra kalkarak:
- Kür Şad! Çok zamanımız yok. Yaklaşıyorlar! dedi.
O zaman, yüzünde hafif bir kılıç yarası olan Kara
Ozan söze karıştı:
- Ben size biraz daha zaman kazandırabilirim. Belki
karşıya geçersiniz.
Bunu söyler söylemez atını geriye sürerek karanlık­
larda kayboldu. Kara Ozan'ın · yanında hiçbir pusat kal­
mamıştı. Çinlileri nasıl durduracağını bilmiyorlardı. Fa­
kat mademki kendilerine biraz zaman kazandıracaktı,
öyleyse karşıya geçmek için uğraşmaktan başka yapılacak
iş yoktu.
On iki kişi, atlarından inmiş oldukları halde yavaş ya­
vaş ırmağın kıyısına yürüyorlardı. Elinden tuttukları
Çıgay Börü kılıcı ile kıyıyı kolaçan ederek geçebilecek bir
yer arıyordu. Geçit aramakla hiç ilgilenmeyen yalnız
Bögü Alp'tı. O burada bir savaş olacağına, budunun kur­
tulacağına inanmıştı. İnandığı içindir ki şimdi dinlenerek
Çinlileri bütün gücüyle karşılamak istiyordu.
Kara Ozan Çinlilere doğru at sürdükten sonra durdu.
Gelirken gördüğü bir tümseğe çıkıp bekledi. Çinliler
nerden gelirlerse gelsinler, mutlaka bu yoldan geçecek­
lerdi. İşte uzaktan gelen nal sesleri yaklaşmaya başlamış­
tı. Kara Ozan gözlerini ileriye dikti; karanlığı yardı: Geli­
yorlardı. O zaman atından indi. Yerden sivri bir taş aldı,
atı geminden tutup birkaç adım koşturduktan sonra sivri

416

•

Bozkurtların Ölümü

taşla vurup salıverdi. At hızla koşarken kendisi de tüm­
seğin tepesine çıkıp bağdaş kurdu. Can yoldaşı kopuzunu
sırtından çıkararak elini tellerin üzerinde gezdirdi. Tın­
gırdatmaya başladı.
Oraya doğru gelmekte olan ilk Çin kolunun subayı
binicisiz bir atın koştuğunu görünce durmuştu. Atı tut­
turup saraydan alınmış olduğunu anlayınca ihtilalcilerin
bu yönlerde bulunduğunu kavradı. Köprüye doğru gide­
cekti. Fakat tam bu sırada kulağına bir ses çarptı. Bu bir
çalgı sesi idi. Çin subayı biraz kulak verince bunun bir
Türk çalgıcısı olduğunu anlamakta gecikmedi.
Kara Ozan bütün dikkati kendi üzerine çekmek için
kopuz çalıyor, sonra yavaş yavaş kendisini ezgiye kaptıra­
rak söylemeye başlıyordu:
Kınş günü gelince
Gönül şöyle hoş olur . .
Söz kılıçla okundur,
Gayrı sözler boş olur.
Gönül nedir? Bir gonca...
Hayat dikendir onca.
Yaşamaya doyunca
Can, görünmez kuş olur.
Bozkurt bizim ünümüz;
Şan doludur dünümüz.
Erince son günümüz
Bütün dirlik düş olur.
Kırk kişiydi çerimiz,
Düşüp kaldı yarımız.
Baş koyacak yerimiz
Yağız yerle taş olur.

Bozkurtların Ölümü • 4 1 7

Kara Ozan, söz uzun...
Feryadı çok kopuzun.
Bir bir andıkça, gözün
Kanlı kanlı yaş olur ...

Kara Ozan, daldığı iç dünyasından bir şakırtı ve bir
bağırışla ayrıldı. Karşısında bir yığın Çin atlısı duruyor,
subayları olduğu anlaşılan birisi kendisine Çince bir şey­
ler söylüyordu. Çinliler onun kendinden geçmiş bir halde
kopuz çalıp sesle de söylemesine şaşırmışlar, yağmur al­
tında yere bağdaş kurarak bu işi yapanı bir çılgın sanmış­
lardı. Üzerinde pusat olmadığı için ona saldırmamışlar,
fakat yüzündeki kılıç yarasından kuşkulanmışlardı. Çin
subayı ·ona kim olduğunu, burada ne aradığını soruyor,
fakat Kara Ozan, bu kadar Çinceyi anladığı halde cevap
vermiyordu.
Çinli, cevap alamayınca yere atladı. Bu garip adamın
yanına, kadar sokularak tanımak istedi. Bu kılık, bu yara­
lar onun bir savaştan çıkmış olduğunu açıkça gösteriyor­
du.
Fakat neden burada çalgı çalıyordu? Arkadaşlarından
niçin ayrılmıştı? Çinli subay belki bunu anlamaya çalışa­
caktı. Fakat o sırada dörtnala gelen ikinci bir Çin kolu
onu bu düşüncesinden caydırdı. Kara Ozan'a yaklaşarak
elinden kopuzunu almak istedi. Yağan yağmur altında
uzun zaman kaldığı için telleri gevşemiş, iyi ses vermez
olmuştu. Fakat o, Kara Ozan'ın elinde ata ocağından ka­
lan biricik mirastı. Canlı, cansız her şeyi yitirmiş, yalnız
can yoldaşı kopuzla kalmıştı. Çinlinin elini iterek Türkçe:
- Kopuzuma karşılık Çin Kağanının sarayını bağışla­
san yine vermem! dedi.
Çinli bu garip adamın aksilendiğini görünce çok dü­
şünmedi. Onun ihtilalcilerden olduğunu anlamıştı. Kılı­
cına el attı. Fakat çekemedi. Çünkü Kara Ozan, ödevini

418

•

Bozkurtların Ölümü

başarıyla yapmış, yeryüzünde isteği kalmamış kimselerin
gönül rahatlığı içinde kaldırdığı kopuzunu hızla onun
başına indirerek yere sermişti. Bir anda bağırışmalar, at
salmalar oldu. Kara Ozan başına bir kılıç yiyerek yuvar­
landı. Sonra atların ayakları altında çiğnenerek gözlerini
ebediyen kapadı. Bu ölüm, onun şimdiye, kadar söylediği
en güzel deyişlerden daha güzeldi.
Vey ırmağının kıyısında geçit arayanlar hala bir yer
bulamamışlardı. Irmağın en dar yerinde durmuşlardı.
Burada iki kıyının arası elli adım kadardı. Fakat su çok
akıntılı idi. Kür Şad'ın buyruğu ile atların bütün dizgin ve
üzengi kayışları kesilerek birbirlerine sıkı sıkıya, bağları­
dı. Giyimlerinden de bazı parçalar keserek kayışlara ek­
lendi. Kür Şad, kayışın bir ucunu öbür kıyıya ileterek
arkadaşlarını atlarıyla karşıya geçirtmek istiyordu. Fakat
bunun için birisinin karşıya geçerek kayışı öteye götür­
mesi gerekiyordu. Kür Şad arkadaşlarına döndü:
- Kendine güvenen yüzücü kim var?
Barmaklak'la Çobayıkmış çıktılar. Barmaklak, beğdi.
Önce onun geçmesi lazımdı. Kür Şad yapılacak işi ona
anlattı. Kayışın bir ucunu beline bağlayan Barmaklak atı­
na atladı. Kıyıdan yirmi otuz adım geriledikten sonra
koşturarak suya daldı, ilkönce fıkırdayan suda atı ile bir­
likte kayboldu. Sonra atın ve Barmaklak'ın başları görün­
dü. Barmaklak atın yelesine yapışmış, onu yüzdürmeye
çalışıyordu. Fakat gayretleri boşuna idi. Suyun akıntısına
kapılarak atıyla birlikte sürükleniyordu.
Kayışın bir ucunu kıyıda üç kişi tutuyordu. Birden
Barmaklak'ın atından ayrıldığı, atın korkunç kişnemelerle
suyun içinde kaybolduğu görüldü. Barmaklak kudurmuş
su ile yaptığı güreşte yenilmişti. Şimdi kıyıdakiler onu
hızla çekiyordu. Albız alsın ! . .. Bu gece bütün uğursuzluk­
lar Üzerlerinde idi. Kıyıya sekiz on adım kala birdenbire

Bozkurtların Ölümü

•

419

kayışın koptuğu ve Barmaklak'ın sürüklenmeye başladığı
görüldü. O zaman Çobayıkrnış kendisini suya fırlattı.
Birkaç kulaç attıktan sonra yanına vardı. Onu tuttu. İl­
könce suyun akıntısına karşı gelerek biraz kıyıya yanaştı­
lar. Sonra iki kuvvet denkleşti. Boşuna kulaçlarla olduk­
ları yerde durdular. Daha sonra su ikisini de götürmeye
başladı, iki yiğit suların arasında bir daha görünmemek
üzere kayboldular. Fakat birbirlerinden asla ayrılmadan,
yan yana, omuz omu;�a. el ele oldukları halde.
Artık yağıyı beklemekten başka yapacak iş kalmıyor­
du. Zaten nal sesleri yaklaşıyordu. Kür Şad'ın sert sesi
«Atlan ! » buyruğunu verdi. Dizginsiz atlara sıçradılar. Bir
Gök Türk için atın dizginli olup olmamasının değeri yok­
tu. Yazık ki sadaklarında ok kalmamıştı. Yoksa daha
nicelerini candan ayırır, belki de sular biraz durgunlaşın­
caya kadar savaşabilirlerdi. Yağmur çok yavaşlamıştı.
Karşıdan gelen kalabalık yaklaşıyordu. Kür Şad kılıcı­
nı çekerek son buyruğunu verdi:
- Sonuna kadar! ...
B u son buyrukta bir veda ahengi vardı. O n kişi kal­
mışlardı. Hepsi gönüllerinden gelen bir sesle içlerinden
«Sonuna kadar!» diye tekrarladılar.
Bögü Alp ileriye atılırken bir an için yine Kıraç Ata'­
nın sözlerini hatırladı:
"Yağmur yağıyor. .. Irmağın kıyısında dövüşüyorsu­
nuz... Budun kurtuluyor ... Adınız unutulmayacak .. . 1 300
yıllık ölümden sonra dirileceksiniz... Acunun batımına
dek adınız gönüllerde kalacak...
"

Kıraç Ata'nın bütün dedikleri doğru çıktığı için Bögü
Alp budunun kurtulacağına, bin üç yüz yıllık ölümden
sonra dirileceklerine, acunun batımına kadar adlarının
gönüllerde kalacağına inanıyordu. Bu inançla dövüştüğü
için hepsinden daha yaman vuruşuyordu.

420

•

Bozkurtların Ölümü

Kür Şad'ın böyle bir inancı yoktu. O, umutsuzluğun
verdiği acı ile vuruşuyor, kırıyor, deviriyordu.
Yüzbaşı Yağmur gülen yüzünü hiç değiştirmeyen ya­
rasıyla kılıç savuruyor, at şahlandırıyordu.
İki genç onbaşı, Kara Budak'la Çıgay Börü yan yana
kılıç indiriyorlardı.
Gümüş, babası Çalık'ın bir hikayesini hatırlıyordu:
Gümüş'ün dedesinin adı da Gümüş'tü. İşte o Gümüş böy­
le bir çılgın suyun kıyısında dövüşürken suya düşmüş,
fakat Tanrı kendisini kurtarmıştı.
Toluk Tüge sert naralar atıyor, kılıcı kırılmış olan
Tunga kılıç kını ile çarpışıyordu.
Küçlük'le Yığaç anda idiler. Kendilerini değil, birbirle­
rini koruyorlardı.
Şimdi aydınlıkta birçok atlı birbirine giriyor, saldırı­
yor, vuruyor, bağırıyor, haykırıyordu. Artık talihin çizdiği
sonuç belli olmuştu: İlk düşen Kara Budak oldu. Bir Çinli
ile sarmaş dolaş olduğu halde attan yere yıkıldı. Arkasın­
dan Yığaç devrildi. Biraz sonra bir Çinlinin karnını deşen
Gümüş'ün ensesine bir kılıç indi. Elindeki kılıç kınını bir
Çinlinin kafasında kıran Tunga kargı ile sançıldı.
Bu arada sürülerek ırmağın kıyısına kadar gelmişlerdi.
Altı kişi, damarlarında kalan son güçle son savunmalarını
yapıyorlardı. Bu, artık sona ermiş hayatlarını birkaç kısa
an daha uzatmak için değil; Çinli öldürerek öç almak,
vazife yapmak, ün kazanmak içindi. Bu kahramanlığı
yaparken bin üç yüz yıl sonra bir yazıcının, kendi hatıra­
larını yaşatmak için bu satırları yazacağını düşünmüyor­
lar, şanlı maceralarını Türk oğullarının nasıl bir ihtirasla
okuyacaklarını bilmiyorlardı .
Vuruşuyorlardı. Kan içinde, kin içinde vuruşuyorlardı.
Bulutlar durmuş, ayla yıldızlar dikkat kesilmiş, bu savaşı
seyrediyorlardı. Üzerlerinde ruhlar dolaşıyor, Tanrı'nın
yarlıgamaları başlarına serpiliyordu .

Bozkurtların Ölümü

•

421

Birdenbire Yüzbaşı Yağmur başına bir kılıç yedi. Son­
ra omuzuna bir kargı sançıldı. Atının yelesine kapanmış­
tı. Bir an acıyla inler gibi derin bir ah çekti. Sonra bütün
hızıyla atını şahlandırarak kendisine kargı sançarı Çinli­
nin atına atladı. Boğazından ve belinden yakalayarak
alaşağı etti. İkisi birden attan kayarak toprağa düştüler.
Yağmur, Çinli'nin boğazını sıkıyor, bıçağını çekmiş olan
beriki boyuna onun sırtına, omuzuna daldırıp çıkarıyor­
du. Yavaş yavaş nabızları ağırlaşıyordu. Bıçak son defa
Yağmur'un sırtına saplandıktan sonra bir daha çıkmamış,
orda kalmıştı. Parmakları hala Çinli'nin boğazında idi.
Dolgun yanakları kan içindeydi. Güleç yüzü gerilmiş,
donuk bakıyordu. Gözlerinin içinden genç bir kadınla iki
bebeğin hayali ışıldayarak geçiyordu. Yağmur Beğ ölmüş­
tü.
Bögü Alp da ölümcül bir yara almış, aundan düşüyor­
du. Son bir iş yapmak için elini bıçağına attı. En yakın
Çinliye fırlatarak gırtlağına sapladı. Sonra kendisini ça­
murlu toprağa bırakırken <<Bin üç yüz yıl sonra . » diye
mırıldandı.
Kür Şad tek başına kalmıştı. Toluk Tüge öldürülmüş,
Çıgay Börü at üstünde belinden kavradığı bir Çinli ile
birlikte ırmağa düşmüş, Küçlük de andası Yığaç'ın ölü­
münden sonra onu vuran Çinliyi tepelerken can vermişti.
Kür Şad, ölmüş Çinli yığınları üzerinde tek başına Çin
Kağanlığına karşı vuruşuyordu. Yalın kılıçtı. Börkü düş­
müş, kaftanı parça parça olmuştu. Göğsü açıktı. Göğsün­
den alnından, yanaklarından, boynundan kan sızıyor;
fakat o yine vuruşuyor, dövüşüyor, çarpışıyordu.
O şimdi yarı Tanrı gibi bir şeydi . Ölümü de başka tür­
lü olmalıydı. Kırk kahraman birer birer düştükten sonra
o hala ayakta idi. Uzun saçları omuzlarında uçuşuyor,
gözleri kıvılcımlar saçıyor, kolu yıldırım hızıyla kalkıp
iniyor, her inişte bir Çinliyi deviriyordu.
.

.

422

•

Bozkurtların Ölümü

En sonra ölüm kızı onun eline bir sağrak sundu. Kür
Şad bu acı sağrağı gözünü kırpmadan içti. Atının yelesine
kapandı. Başını dayadı. Sağ elinde kılıç hal� sımsıkı du­
ruyor, sol eli sarkıyordu.
Kür Şad ölmüş, fakat attan düşmemişti.
Ölmüş, fa.kat yenilmemişti...

Son

AGILAR, onun yiğit başını gövdesinden ayırıp Çin ka­
Yğanına götürdüler. Çin kağanı, bütün saray, bütün

Si-ganfu ondan tirtir titremişti. Bu titreyiş yalnız Kür
Şad'dan değil, onu yetiştiren ırktan geliyordu. Kür Şad
ölümüyle budunu kurtarmıştı.
Ertesi gün Siganfu'da yargılar kuruldu. İhtilalden ha­
beri olmayan Urku, güney vilayetlerinden birine sürüldü.
Sarayın adamları Kür Şad'ın ocağını söndürmek için bü­
tün şehri aradılar. Kür Şad'ın dört yaşındaki oğlunu bul­
salar yok edeceklerdi. Konçuyu ve on üç yaşındaki kızı
ihtilalin çıkacağını biliyorlardı. Kızıyla kısa bir konuşma
yaptıktan sonra konçuy, oğlunu alarak bilinmedik bir
yere doğru gitti.
Çinliler geldikleri zaman Kür Şad'ın kızı yalnızdı. Yar­
gının önünde ihtilali bildiğini, anasıyla kardeşinden ha­
beri olmadığını söyledi. Babasının kesik başını gösterdi­
ler. Gözlerinden yaşlar akarak: «Yurt ve şeref için » diye
karşılık verdi. Hayatını kurtarması için bildiklerini açığa
vurması gerektiğini bildirdiler. Sustu.
Kür Şad'ın kızı ölüme mahkum edildi. Onbaşı Ay
Kutluk'un kocamış babasıyla Turumtay'ın eçesi de idam
cezası almışlardı. Kür Şad'ın kızıyla Ay Kutluk'un babası
yüce soylu oldukları için, Türk yasasında yay kirişiyle
...

424

•

Bozkurtların Ölümü

boğularak öldürülmeleri gerekirdi. Çin kağanı, hakaret
olsun diye, okla öldürülmelerini buyurdu.
O akşam Çin sarayının bahçesinde üçü de oka tutul­
dular. Kür Şad'ın kızı ortada duruyordu. Yirmi Çinli çeri­
si nişan almıştı. Bir buyruk işitildi. Arkasından keskin bir
vınlayış ...
İki erkek, düşmesin diye Kür Şad'ın kızını kolundan
tutuyorlardı. Kendileri yaşadıkça Kür Şad'ın kızı toprağa
düşemezdi. Birkaç kısa an onu ayakta tutabildiler. İlk
önce Ay Kutluk'un babası düştü. Tururntay'ın eçesi diz
çökmüş olduğu halde onu hala ayakta tutmağa çabalıyor­
du. Sonra o da kapaklandı. En son düşen, dört okla yara­
lanmış olan Kür Şad'ın kızı oldu . ..
Gece bütün güzelliğiyle inmişti. Ayın on beşi ışıkları­
nı Tanrı'nın rahmeti gibi saçıyordu .. . Siganfu sarayından
Vey ırmağına kadar olan bütün yerlerde bir başka hava
var gibiydi. Bu gece Çinlileri bir korku sarmış, kimse
sokağa çıkamıyordu. Çünkü o alanda şehitlerin ruhları
dolaşıyordu.
Birden buralar bulutlandı. Sis gibi, duman gibi, fakat
onlardan daha başka, daha güzel bir şey çevreyi sardı.
Sonra birdenbire bu dümdüz beyazlığın üzerinde, yerden
birisinin kalktığı görüldü. Elinde yerden kaldırılmış,
gönderi kurt başlı bir tuğ vardı. Yarasından kanlar akan
bu hayalet Kür Şad'dı . . .
Bir eliyle tuğu yükseltirken, öteki eliyle duman alana
bir işaret yaparak <<Kalkın ! » diye haykırdı. Kırk şehit bir­
den kalktılar. Kür Şad eliyle ilerde bir yeri gösterdi .
«Oraya! » diye gürledi. Gösterdiği yer Tanrı Dağı idi. Te­
pesinde ataların ruhları dolaşıyordu. Kırk bir şehidin
ruhu bir fırtına gibi, bir musiki gibi, bir ışık gibi akarak
Tanrı Dağı'na doğru yürümeye başladılar. Onları orada,
başlarında Alp Er Tunga olan atalar kafilesi bekliyordu.
Bu kırk bir şehidin çevresini bir anda yüz binlerce başka,

Bozkurtların Ölümü

•

425

şehitler sardı. Tanrı'nın huzurunda başlayan bu e n muh­
teşem geçit resmi büyük, sonsuz boşluğu sararken bir­
denbire bir türkü; azametli, ürpertici, Tanrısal bir türkü
kainatı titretti:
Delinse yer; çökse gök, yansa, kül olsa dört yan
Yüce dileğe doğru yine yürürüz yayan.
Yıldırımdan, tipiden, kasırgadan yılmayan;
Ölümlerle eğlenen tunç yürekli Türkleriz!

Bu türkü hala göklerde çınlıyor. Kür Şad ve kırk arka­
daşı, aylı kızıl bayrağı bekleyerek hala ufukları gözlüyor. ..
1 3 Nisan 1 946
Saat: 2 1 .00 Maltepe

İ kinci Kitap

BOZKURTLAR
DİRİLİYOR

Ç

İN K.AGANI Tay-tsung çok düşünceli idi. Birkaç gündür
kendisinde bir başkalık, anlaşılmaz bir değişiklik se­
ziyordu. İlk önce bunun ne olduğunu anlamadan içinde
rahatşızlık duymuş, sonra düşüne düşüne rahatsızlığın
nereden geldiğini bulmuştu: Korkuyordu. Hele gün bat­
tıktan sonra her karaltı, her gölge onu ürkütüyor, şu
uğursuz ihtilalcilerden biri karanlıklar içinden çıkarak
kendisine doğru yay gerip ok fırlatacak sanıyordu. O, ih­
tilalcilerden birçoğunun başkentte gizlenmiş olduğuna
inanıyordu. Çünkü bunlardan ancak 38 tanesinin cesedi
bulunmuş, Vey ırmağından da üçünün ölüsü çıkarılmıştı.
Bu kadar büyük bir gürültünün 41 kişiyle yapıldığına,
Çin kağanı olarak inanamazdı. Bu ihtilalciler ne kadar
gözü pek, çılgın herifler olurlarsa olsunlar, 300'den çok
Çin askerini öldürmek ve koca bir şehire bu kadar korku
salabilmek için herhalde birkaç yüz kişi olmalıydılar.
Üç gündür bütün Siganfu ve yörelerinin altı üstüne
getirildiği, birçokları yargılanıp idam edildiği, birçoğuna
işkenceler yapıldığı halde gizlenmiş olan ihtilalcilerden
i<imse ele geçirilememişti. Acaba bunları, kendi tahtına
göz diken kumandanlarından birisi mi saklıyordu? Öyley­
se sarayın içinde fırsat kollamaları da akla gelebilirdi.
İ şte Çin kağanı bunları düşünerek sıkılıyor, heyecan­
lanıyordu. Aldığı raporlara göre geceleyin birçok yerde

430

•

Bozkurtlar Diriliyor

ihtilalciler gözükmüştü. Fakat bütün sıkı araştırmalara
rağmen kimse ele geçmiyordu. Herifler herhalde gecele­
yin iş görmesini seviyorlardı. Sarayı geceleyin bastıkları
gibi şehirde de geceleyin ortaya çıkıyorlar, fakat gündüz
olunca silinip kayboluyorlardı. Ama niçin şimdiye kadar
bir teki ele geçmemişti?
Siganfu halkı ihtilalcilerin korkusundan geceleyin so­
kağa çıkamaz olmuştu. Şehrin ucunda oturan bir Çinli,
bir gece Vey ırmağı kıyısından dönerken bunlardan bir­
çoğunun atlarıyla birlikte ırmağı yüzerek geçtiklerini gör­
müş, bir başkası da Siganfu'nun içinde çok iri ve tam
pusatlı bir yığın adamın karanlık arasında hızla yürüdük­
lerini görerek çığlıklarla kaçmıştı. İhtilalciler bu ikisine
de bir şey yapmamışlar, fakat yaşlı bir kadını öldürmüş­
lerdi. Geceleyin komşusundan biraz pirinç alan bu kadın,
kapıdan çıktıktan sonra ((İhtilalciler!)) diye bağırarak yı­
ğılmış, kapıyı tekrar açan komşular zavallının ölüsünü
bulmuşlardı. Üzerinde ok ve kılıç yarası yoktu. Karşısın­
da korkunç haydutları gören kadıncağızın korkudan öl­
düğü anlaşılıyordu.
Bugün ihtiyar bir kadını korkutarak öldürenlerin yarın
yeniden saraya saldırmayacakları nereden belliydi?
Çin kağanı bunları düşünerek tedbirler almış, . saray
çerisini çoğaltmış, nöbet işlerini düzene koymuş, geceleri
dışarda gezmek adetini bir yana bırakmıştı. Bütün bunla­
ra rağmen içi rahat değildi. Öldürülen ve başı kesilen Kür
Şad'ın bile öldüğünden emin olamıyordu. Kür Şad'ın
kızını idam ettirmiş, fakat konçuyu ile oğlunu buldura­
mamıştı.
Bir yandan da nazırlarının verdiği raporlar ve rapor­
lardaki teklifler dolayısıyla aklının büsbütün karıştığını
hissediyor, öfkeleniyor, saçma sapan şeyler düşünüyor­
du. Bütün bu düğümleri çözmek için bugün sarayda bir

Bozkurtlar Diriliyor • 43 1

toplantı yapılacaktı. Tay-tsung son ümitlerini bu toplan­
tıya bağlamıştı.
*

• •

Siganfu sarayının büyük bir odasında toplantı heye­
canlı bir hava içinde açıldı. Nazırlar, Çin kağanının karşı­
sında sinirlerine hakim olabilmek için kendilerini sıkı­
yorlardı. Kağan, Kür Şad ihtilalinden sonraki durumunu
anlatarak başkentteki rahatsızlığın önüne nasıl geçilebi­
leceğini, bunun için yapılması gereken işlerin neler oldu­
ğunu sordu. İşin aslına bakılırsa kendisi de onlardan
daha az heyecanlı değildi. İlk sözü Vey-çing aldı. Koyu
bir Türk düşmanı olan bu adamın Türklere karşı duydu­
ğu kin Kür Şad ihtilalinden sonra büsbütün artmış, Türk­
lerin yok edilmesini kendisine ülkü edinmişti. Düşünce­
lerini büyük bir konuşkanlıkla anlatarak Türklerin tehli­
keli ejderler olduğunu, günün birinde Çin'in batmasına
zemin hazırlanmaktansa şimdiden bir çare düşünmek
lazım geldiğini söyledi. Çareyi de soğukkanlılıkla bildirdi:
Çin'deki bütün Türkleri öldürmek...
İ şi gücü Vey-çing'e karşı gelmek, onunla tartışmak
olan Ven-yen-po bu düşünceye hemen itiraz etti. O,
Türkleri, Çinlileştirmenin devlet için daha fay.dalı olaca­
ğını ileri sürüyor, bu milletin kabiliyetlerinden faydalan­
manın Çin'e getireceği menfaatları sayıp döküyordu.
Li-pe-lo ikisi arasında bir tez müdafaa ediyor, Yen-se­
ku da onu destekliyordu.
Çin kağanı bugün çok iradesizdi. Hangi nazır konu­
şursa onun tesirinde kalıyor, böylelikle durmaksızın fikir
değiştiriyordu.
Nihayet, uzun tartışmalardan sonra bir sonuca varıla­
bildi: Atılganlıkları ve korkusuzlukları dolayısıyla Çin'in
içinde kalmaları tehlikeli görülen Türkler yeniden eski

432

•

Bozkurtlar Dlrlliyor

yurtlarına gönderileceklerdi. Bu karar Vey-çing'i yıldırım­
la çarpılmış gibi sarsmıştı. Son defa söz alarak:
- Bu kararla Kür Şad'a karşı yenilmiş olduğumuzu ka­
bul ediyoruz; onun isteği de bundan başka bir şey değil­
di! dedi.
Fakat Çin kağanı ve öteki nazırlar öyle bir kabus için­
de idiler ki bu kabusun bastırıcı tesirinden kurtulmak
için yenilmiş olmayı kabul etmekten utanmıyorlardı.
Şimdi sıra bu kararın nasıl tatbik edileceğine gelmişti.
Türkeli Sırtarduşlar'ın hakimiyeti altına girmişti. Çin'deki
yüz bin Türk bunlarla başa çıkamazdı! Çünkü çoğu kadın
ve çocuktu. Çin kağanı bu mesele hakkında parlak dü­
şüncelere sahipti:
- Sırtarduşlar da Türk olduğu için böylece Türkleri
ikiye ayırmış olacak, birini veya ötekini destekleyerek
denge kuracağız. Böylelikle hem onları birbirine kırdıra­
cağız, hem de kuzey sınırlarımızın güvenliğini sağlamış
olacağız! dedi.
Bu dahice düşünce nazırlara saygı ile baş eğdirdi. Hiç­
biri itiraz etmedi. Kağan, çoktandır kaybettiği neşesini
yeniden bulmuş gibiydi. Nazırlara sordu:
- Bu Türklerin başına geçirmek üzere kimi salık verir. . ?. . . .
sınız
Bozkurt ailesinin bütün teginleri akıllarından geçer ve
hiçbiri beğenilmezken kağan yeniden söze başladı.
- Sırba Tegin hakkında ne düşünüyorsunuz?
Bu soru Vey-çing'in yüzünde bir buruşukluk yaptı ve
gözlerinden garip bir ışık geçti:
- Çok korkunç yüzlü ve vahşi bakışlı bir adam, diye
mırıldandı.
Tay-tsung gülümsedi:
- Bu korkunç yüz göğün bize en büyük iyiliğidir! dedi.
Sonra, bu sözlerden bir şey anlamayarak birbirine bakan
nazırların merakını şöylece giderdi:

Bozkurtlar Diriliyor

•

433

- Hepsi aydınlık yüzlü ve yakışıklı adamlar olan Boz­
kun ailesi teginleri bu korkunç yüzlü, çirkin adamı kendi
soylarından saymıyorlar. Batı Türklerinden olduğu için
de soyunu iyice inceleyemiyor ve ondan şüphe ediyorlar.
Hakkında türlü türlü söylentiler var. Bir söylentiye göre
anası, ölü doğan çocuğunun yerine bu kim olduğu belir­
siz çocuğu alarak büyütmüş ... Böylece Gök Türklerin ba­
şına Sırba Tegin'i geçirmek öteki teginlerin hoşnutsuzlu­
ğunu kabartarak ayrılık tohumları saçmak olacaktır. Bu
ayrılığı körüklemek için de Bozkun soyundan iki tegini
Sırba'nın buyruğuna vereceğim. Sırba bize en sadık re­
gindir ve Gök Türkler tarafından sevilmediği için de sa­
dık kalmaya mecburdur. Kendisine kağanlık verirsek
herhalde Gök Türkleri Çin'in menfaatlanna uygun bir
şekilde idare eder.
*
* *

Birkaç gün sonra Sırba Kağan, yanında yüz bin Türk
olduğu halde Çin duvarlarının dışına çıkıyor, bu çıkış
hütün Çin'de, hele Siganfu'da bir bayram gibi içten içe
kutlanıyordu. Anık geceleyin sokağa çıkabilecekler, kar­
şılarında ölüm zebanilerini görmeyeceklerdi. Tay-tsung
hayatından pek memnundu. Bundan sonra sarayının ba­
sılması tehlikesi kalmıyordu. Rahat uyumak bahtiyarlığı­
na erişecek demekti. Hele düşünde bu uğursuz haramiler
başbuğu Kür Şad kesik başıyla karşısına dikilmeyecek,
ona, dirliğini zehir etmeyecekti.
Bu gidişten yalnız Vey-çing hoşlanmamıştı. Sarayda
Ven-yen-po ile karşılaştığı zaman:
- Kırk eşkiyanın ölüsü kırk milyonluk koca devleti
yendi! dedi ve gülerek tamamladı:
- Hayaletlerden korkmanız sayesinde ...

İhtila.Iden
Kırk Yıl Sonra

ONSUZ ovada gözün alabildiğine boz bir renk yayılı­
Syordu. Bu düzlükte yalnız tümseğe benzeyen bir te­

pecik görülüyor, üstünde bir kaç ağaç sıralanıyordu.
Tümseğin yakınındaki küçük su sessizce doğuya doğru
akıyor, kıyısında birkaç koyun otluyordu. Tepeciğin ete­
ğinde dört Türk çadırı vardı.
Güneş batarken en baştaki çadırdan bir erkek çıkarak
ufuklara doğru uzun uzun baktı. Sert bakışlı, yoksul gi­
yimli, bahadır duruşlu olan bu adam kırk yaşlarında gö­
züküyor; alnındaki, yüzündeki kılıç yaraları ve çizgiler,
başından çok şeyler geçmiş olduğunu anlatıyordu. Bör­
künün tüyleri dökülmüş, yamalı kaftanı birçok yerlerin­
den parçalanmış, çizmeleri eskiyip delinmişti. Bütün bu
eskilerin arasında yalnız belindeki bıçak göze batıyor,
altın ve gümüş kakrnalarıyla bir kağan hazinesinden çık­
mışa benziyordu. Ufuklara dalan gözlerinin bir şey bek­
lediği belliydi. Fakat uzaklarda ne bir karaltı, ne bir toz
beliriyor; beride otlayan hayvanların seslerinden başka
hiçbir gürültü işitilmiyordu.

Bozkurtlar Dlrlllyor • 435

Yoksul kılıklı bahadır buğulu gözlerle ufku bir daha
süzdükten sonra çıktığı çadıra girdi. Bu çadırın bir buca­
ğında yaşlı bir kadın, uzandığı keçenin üzerinde sessiz
duruyor, donuk gözlerle kapıya bakıyordu. Ölmek üzere
olan bu kadın, yoksul kılıklı bahadırın anasıydı. Güçlükle
konuşarak:
- Urungu! Gözüktüler mi? diye sordu.
Adının Urungu olduğu anlaşılan erkek cevap verdi:
- Hayır ana! Ama elbette gelecekler. ..
İhtiyar kadın bütün gücünü kullanarak biraz toplandı:
- Yarına çıkmayacağımı anlıyorum. Sana söyleyeceklerim var, dedi.
Urungu yavaşça anasının yanına çöküp bağdaş kura­
rak gözlerini ona dikti. Anasının kendisine söyleyeceği
şeyleri büyük bir sabırla yıllarca beklemişti. Yazık ki son­
suz bir istekle bilmek istediği şeylere kavuşurken ana­
sından ayrılıyordu. O, hiçbir anaya benzemeyen vefalı, çi­
lekeş, iyi anadan ... Yoksul ve kimsesiz bir aileye mensup
oldukları halde en arı soylu kadınlardan daha üstün olan
anadan. .
Dirliğin sonuna ermiş olan bu iyi kadın şimdi kısık
bir sesle konuşmaya başlamıştı:
- Urungu! Soğukluk yavaş yavaş yüreğime doğru yük­
seliyor. Yüreğime değdiği zaman benim için her şey bite­
cek ve ben ölmüş olacağım. Ama bu ölüm benim ilk
ölümüm değildir ...
U rungu hayretle anasına baktı ...
- Ben bundan çok önce ölmüş sayılabilirdim. Seni
büyütüp er kişi yapmak için yaşadım. On beş yaşına girip
er adını aldığın zaman yeryüzünde yapacak işim kalma­
mıştı. O zamandan beri yalnız bir şeyi görmek için yaşa­
maya çalıştım. O şey, senin yıllardır ardında koştuğun
düşünce idi: Ötüken'de Türk kağanının oturduğunu,
Türk türesinin yürüdüğünü görmek... Bundan otuz yıl

436

•

Bozkurtlar Diriliyor

önce, sen daha on bir yaşında bir çocukken Çıbı Tegin,
Çinlilere karşı ayaklanıp Gök Türk Devletini kurmaya
çalıştığı zaman Kurt Başlı sancak Ötüken'de dalgalansın
diye seni Çıbı Kağan ordusuna ben göndermiştim. Üç yıl,
Çıbı Kağan tutsak edilip Çin'e götürülünceye kadar
savaşlarda olgunlaştın; ölümcül yaralar aldın. İyi dövüş­
tün. Babana yaraşır yiğit oğul olduğunu gösterdin. Emek­
lerim boşa gitmediği için çok sevindim. Sütüm sana helal
olsun ...
Kadın sustu. Yorulmuştu ... Oğlunun sorarak bakan
gözlerini görmeseydi daha epey susacaktı.
- Sen bahtı kara olarak doğdun. Çünkü doğduğun za­
man Türkler Çin'e tutsak gideli beş yıl olmuştu. Urungu!
Çıbı Kağan'la birlikte Altaylar'a kadar vardın. Çok Türk
Ellerini gezdin. Ama Ötüken'e, kutlu yere ulaşamadın.
Bunun için sana bahtın kara diyorum. Ölürken Ötü­
ken'de bulunamayacağım halde benim kutum seninkin­
den üstündür. Çünkü orada doğdum. Uzun yıllar orada
yaşadım. .. Kür Şad Çin sarayını bastığı ve Çıbı Kağan
Altay'da pusata sarıldığı zaman gönlümde iki defa umut
ışığı yandı. Şimdi bu ışık sönüktür. Ama onun külleri
arasında yine bir kıvılcım yanıp duruyor. Öyle ki, öldü­
ğüm zaman soğuyup donmuş yüreğimi yarıp açan olursa
oradaki kıvılcımı görür. O kıvılcımın üstünde Ötüken'in
hayali de vardır... Urungu! Soğukluk yüreğime yaklaşı­
yor. Sana söyleyeceklerimi çabuk söylemeliyim. Artık
kim olduğunu öğren! Senin asıl adın Urungu değidir!
Urungu bir irkildi:
- Ya nedir?
- Ne olduğunu ben bile unuttum.
- Ne diyorsun ana? Her şeyi hatırlayan sen tek oğlunun adını nasıl unutursun
- Oğul! Sen gönül isteğinin ne demek olduğunu bilir
misin? Senin adını unutmak istiyordum. Bunu öyle bir

Bozkurtlar Dlrlllyor • 437

gönülden istiyordum ki sonunda unuttum. Bir daha da
hatırlayamadım.
Urungu'nun kaşları çatıldı. Sesi dikleşti:
- Ana! Ben bu denli kötü bir oğul muydum ki adımı
unutmaya uğraştın, sonunda da unuttun?
İ htiyar ananın gözleri şefkatle gülümsedi:
- Hayır! Sen çok iyi bir oğul olduğun için adını ken­
dimden bile sakladım. Netekim babanın da kim olduğu­
nu şimdiyedek senden ve herkesten sakladım.
- Onun da adını unuttun mu?
Kadın cevap vermedi. Gözleri biraz daha donuklaş­
mıştı! . .. Urungu, babasının kim olduğunu öğrenemeye­
cekti. Ananın solumaları bir tuhaflaşmıştı. Oğluna çadı­
rın kapısını göstererek:
- Şunu aç, içeri ışık girsin! dedi.
Kaldırılan keçeden içeri akşam ışığı doldu. Güneş yeni
batrıııştı. Gönüllere işleyen bir gariplik çadırın içini dol­
dururken Urungu'nun sesi dalgalandı:
- Ana! Babamın da adını unuttun mu?
- Unutmadım! Unutmak istesem de unutamazdım.
Baban unutulamazdı. Çünkü baban Kür Şad'dı . . .
Urungu yeniden irkildi ve elini belindeki bıçağa, attı:
- Bunu şimdiye kadar niçin sakladın?
- Çinliler öldürmek için seni arıyorlardı. Seni ne güçlüklerle sakladım, nelere katlandım, bilemezsin. Seni
kaçırabilmem için ablan kendisini feda etti. Çinliler onu
idam ettiler...
Kadının gözlerinden yaşlar aktı. Dışarda, dere kıyısın­
daki koyunlardan biri hazin hazin meledi.
- Ablanın da adını unuttum. Seni yaşatıp büyütmek
için bunları unutmaya mecburdum. Ama babanın adını
unutamazdım. Onu unuttuktan sonra senin ve benim
yaşamamıza lüzum kalmazdı. Belindeki bıçak babanın
bıçağıdır. Bumun Kağan'ın adı yazılı, damgası kazılıdır.

438

•

Bozkurtlar Diriliyor

Urungu bıçağını kınından sıyırdı. Fakat yazıyı göre­
medi.
- O yazı her zaman görülmez. Güneş doğarken ve ba­
tarken görülür. Çadırın kapısına yaklaş. Bıçağı batıya
tutarak bak.
Anasının dediği gibi yaptı. Sapın dibinde "Bumun Ka­
ğan" yazısını okudu. Öteki yüzünde de damgayı gördü,
fakat bunlar o kadar silikti ki bilmeyen kişi göremezdi.
- Oğul! Şimdi güçlükle okuduğun yazı ile damga
Türklerin kutu yükseldiği zaman bıçağın üzerinde ışıl ışıl
ışıldarlar. Bu bıçağı büyük bir kam yapmıştı.
- Kıraç Ata mı?
- Hayır. Kıraç Ata'nın babası. ..
Bu sırada uzaktan dörtnala koşan atların ayak sesleri
işitildi. Keskin bakışlarla ufka bakan Urungu yeni karar­
maya başlayan ovanın kuzeyinden üç atlının gelmekte
olduğunu görerek anasına <<Geliyorlar» müjdesini vermek
istedi. Fakat onun sözünü kesmemek için bundan vaz­
geçti.
- Urungu! Bozkurt soyunun yüce bir oğlusun. Çünkü
Kür Şad'ın oğlusun. Bununla övünmek hakkındır. Ben de
Kür Şad'ın konçuyu olduğum için bütün ömrümce övün­
düm. Fakat bunu açığa vurmadım. Kağan olmak hakkı
iken baban bu haktan vazgeçerek vuruştu. Sen de babana
yaraşır oğul olmak istiyorsan Bozkurt soyundan olduğu­
nu kimseye söylemeden yaşa. Kurt başlı gönder Ötüken'e
dikilinceye kadar vuruş. Bir tegin olarak değil, Urungu
olarak kal!. . .
Urungu ömründe i lk defa olarak anasına itiraz etti.
- Niçin ana?
- Çünkü en güçlü, en iyi insan, hakkından vazgeçen
insandır. En büyük kahramanlık da hiçbir karşılık bek­
lemeden yapılandır. Kür Şad böyle yapmıştı. Ablan böyle

Bozkurtlar Dlrlllyor • 439

yapmıştı. Sen de böyle yap. Senin de baban gibi olmanı
istiyorum.
Urungu cevap vermedi. Nal sesleri yaklaşıyordu. Öl­
mek üzere olan ana, daha yavaş bir sesle şöyle dedi:
- Dediklerimi yapacağına, babana yaraşır bir oğul ola­
cağına and içersen bahtiyar öleceğim. Kür Şad öldüğü
gün ben de ölmüş sayılırdım. Bu hayat yükünü sen
yetişeşin diye çektim.
Urungu, kendisini bildiği günden beri zavallı anası­
nın katlandığı sıkıntıları düşündü. Kür Şad'ın konçuyu
olduğu için değeri birdenbire yükselen bu ananın son
isteğini yapmakta gönül açıcı bir sevinç duydu. Anasının
yanına yere oturdu. Bıçağını çekerek yere bıraktı. Üzerine
el bastı:
- Babama, sana yaraşır bir oğul, ablama yaraşır bir
kardeş olmak için karşılıksız vuruşacağım. Andımı tut­
mazsam gök girsin, kızıl çıksın! dedi.
Kendisiyle birlikte bıçağa el basmış olan anası gülüm­
sedi.
Nal sesleri çadırın kapısına kadar yaklaşmıştı. Üç atlı
sıçrayarak atlarından indiler. Kapıya fırlayan Urungu,
elinde bir kımız çamçağı tutan Börü'yü görünce başını
anasına çevirdi:
- Ana, bak! Börü sana bir çamçak kımız getirdi! diye
müjde verdi.
Fakat çilekeş ana artık işitmiyordu. Bu dört çadırlık
obanın üç çadırındaki herkes kadına belki şifa olur diye
kımız ara.maya koştukları halde yetiştirememişlerdi. Kür
Şad'ın konçuyu, ihtilalden sonra kırk yıl daha beklediği
kırk yıl daha çile çektiği halde Ötüken'i görmeden ölmüş­
tü.

Kür Şad'ın Konçuyu
GECE oba derin bir sessizliğe gömülmüştü. Çadırın

O açık kapısına yakın oturan

Urungu sabaha kadar

anasını bekleyip düşündü.
Eski hatıraları birer birer canlanıyordu. En eski za­
manlara ait olanlar karanlık ve karışıktı. Hatta bunlardan
hangisinin önce, hangisinin sonra olduğu bile belli değil­
di. Sonra yüzler ve olaylar aydınlanıyor, düzgün bir sıraya
giriyordu. Şu basık kulübe neydi? Kötü bir Çin kulübesi
olacaktı. Orada anasıyla birlikte geçen günler ne sıkıntılı
idi. Ama neden sıkıntılı idi? Urungu bunun sebebini
bulamıyordu. Yalnız, kendisinin bu kulübede iken hiç
konuşmadığını gayet iyi hatırlıyordu. Peki ama konuş­
masını bilmeyecek kadar küçük olan bir çocuk, başından
geçenleri nasıl hatırlardı? Hayır, hayır! O kadar küçük
değildi. Konuşmasını biliyordu. Fakat konuşmak kendi­
sine yasak edildiği için konuşmuyordu. Konuşmayı yasak
eden anası idi. Evet, sıkıntı bu yasaktan geliyordu. Peki,
kendisini kucağına alıp gezdiren, seven o genç kız kimdi?
Galiba anasının gençliğini hatırlayıp karıştırıyordu. Ama
öyle olsa, büyük bir bahçede anasıyla birlikte o genç kızla
beraber oturduğunu hatırlayamazdı. Acaba o genç kız
ablası mıydı? Herhalde ablası olacaktı. Sonra bir takım
bahadırlar ve bunların arasında uğursuz Çin suratları ...

Bozkurtlar Dlrlllyor • 44 1

Urungu en eski zamana ait hatıraları kurcalayarak
babasının yüzünü hatırlamaya uğraştı. Babası Çin sarayı­
nı bastığı zaman, kendisi dört yaşında idi. Hatırlayabilir­
di. Fakat anası, tehlikeyi atlatmak için kendisine her şeyi
o kadar unutturmaya alışmıştı ki birçok yerler karanlık
kalıyor, birçok kimseler birbirine karışıyordu. Kalabalık
bir yer gözünün önüne geliyordu. Burası herhalde
Siganfu şehriydi. Fakat bu birçok bahadırın arasında
babasının hayalini nasıl seçecekti? Evet, işte yine büyük
bir evde iki Türkün konuştuğunu hatırlıyordu. Bellerinde
kılıçları davardı. Acaba bunlardan birisi Kür Şad mıydı?
Herhalde oydu. Çünkü orada anası da bulunuyordu. Hat­
ta hatta kendisini kucağına alıp seven genç kız da vardı.
Anası, .tblası olunca mutlaka babası da orada olmalıydı.
Evet, oradaydı. Çünkü iki bahadırdan biri, ötekine Kür
Şad diye hitap ediyordu. Kür Şad ona ne diyordu? Bir şey
diyordu ama Urungu bir türlü çıkaramıyordu. Babasının
yüzü, hayalinde yavaş yavaş şekilleniyordu. Ötüken'in
keskin nişancısı enli kılıcı ve belindeki sadağıyla... Evet,
karşısındaki bahadıra <cBögü Alp» diye hitap ediyordu.
Urungu bu adı da çok işitmiş, ihtilalde onun da öldüğü­
nü, daha pek gençken öğrenmişti. Sonra birdenbire gö­
zünün önüne başka şeyler gelmeye başladı. A,rtık iyice
büyümüştü. Altı, yedi yaşlarında vardı. Bataklık gibi· bir
yerden anasının sırtında uzun uzun bir yol geçtiğini ha­
tırlıyordu. Sonra büyük bir hastalık geçirmiş, başı yana­
rak günlerce bir çadırda kalmıştı. O zaman anası atlı,
pusatlı bir kadındı. Kendisini bu çadıra bırakarak uzun
zaman gidiyor; kımızlar, yoğurtlar, sütlerle dönüyordu.
Bir de dövüş hatırlıyordu. Kendisi otların üzerinde
yatıyordu. Birisi elinde kılıçla kendisine saldırıyordu.
Hayır, kendisine değil, orada başka birisine, hem de bir
kadına, hem de kendi anasına saldırıyordu. Bu bir Çin­
liydi. . . Hatta Çin çeri siydi. Anasının elinde kılıç vardı.

442

•

Bozkurtlar Diriliyor

Vuruşuyorlardı. Dövüşün sonunu hatırlamıyordu. Yalnız
kan içinde kalmış anasının, kendisini kucağına almış
olduğu halde kaçtıklarını görür gibi oluyordu. Bu kaçış
Urungu'ya hem yayan, hem de atlı olarak yapıldı gibi ge­
liyordu. Bir de çalılıklar arasında gizlenmeleri vardı. Fa­
kat bütün bunlar birbirine karışmış hatıralardı. Daha
�onra kendisini bir Türk çadırında görüyordu. Birden­
bire ...
Urungu başını kaldırarak, göğe baktı. Ay yükselmiş,
serinlik çıkmıştı. O zaman gözlerinin yaşlı olduğunu
anlayarak başını içeriye, anasının yattığı yere çevirdi. Ay
ışığı gözlerini kamaştırmış olduğu için ilk önce hiçbir şey
göremedi. Sonra heyecanlanarak fırladı. Anasının baş
ucunda babasıyla ablasının hayallerini görür gibi olmuş­
tu. Tıpkı, demin hatıralarını yoklarken gözlerinin önüne
gelen hayallere benziyorlardı. Bu hayalleri kaybetmemek
için onlara doğru bir adım attı. Fakat hayaller kendisine
hazin bakışlarla bakarak yavaş yavaş solup yok oldular.
Bundan sonraki hatıralarında artık karışıklık yoktu.
Anasının kendisine verdiği ilk okçuluk derslerini dünkü
gibi hatırlıyordu, Urungu ok atmasını öğrendikten sonra
anasına yardım olsun diye ava çıkar, fakat çok defa birşey
vuramadan dönerdi. Yiyeceklerinin pek kıt olduğu gün­
lerde nedense anası iştahsız olur, «Bugün hiç isteğim
yok.» diyerek kendi ülüşünü de oğluna verirdi. On yaşın­
da iki canavarı öldürdüğü zaman anası pek sevinmiş,
yoksul çadırlarının bir kıyısından çıkardığı bıçağı oğlu­
nun beline takarken; «Sen büyüdükçe bu bıçağın değeri
artar.» demişti.
Boş zamanlarında ikisi karşı karşıya otururlar, anası
ona eski savaşları, kağanları, beğleri anlatırdı. Urungu'
nun en çok sevdiği savaş Kür Şad ihtilaliydi. Nedense
anası da bunu pek güzel anlatırdı. O kadar güzel anlatırdı

Bozkurtlar Diriliyor • 443

ki Urungu kendisinin de o 4 1 kişi arasında bulunmadığı­
na yazıklanırdı.
Kür Şad ihtilalinden yedi yıl sonra korkunç yüzlü
Sırba Kağan Çinliler hesabına yaptığı Kora akınında ölür­
ken Bozkurt soyundan Çıbı Tegin ayaklanmış, Altay'da
epey Türk'ün başına geçerek Gök Türk kağanlığını di­
riltmeye çalışmıştı. O zaman 1 1 yaşında bulunan Urun­
gu'yu anası çağırmış, bu büyük işte kendisinin de bu­
lunması gerektiğini söyleyerek onu Çıbı'nın ordusuna
göndermişti. Daha gün görmemiş bir çocuk olan Urungu
atına atlamış; kılıcını, sadağını, yayını takınmış; torbası­
na da biraz kızarmış etle haşlanmış darı koyarak yola
koyulmuştu. Yolda eşkıyalarla karşılaşmış, yırtıcı hayvan­
larla boğuşmuş, Çin karakollarıyla çarpışmış, sonunda
hepsini atlatarak Türk kağanının, Çıbı Kağan'ın ordusuna
varmıştı.
Bu orduda üç yıl çarpışmış, savaşın ne olduğunu öğ­
renmişti. Bu çeride nice kocamış, altmışını aşmış erlerle
çocuklar yanyana yoldaşlık ediyordu. Kendi yüzbaşısı
Kutluk on sekiz yaşında bir yiğitti ve Kür Şad ihtilalinin
en büyük kahramanlarından Bögü Alp'ın oğluydu. Kut­
luğ'un on yedi yaşındaki kardeşi Örpen de Urungu'nun
onbaşısıydı. Örpen'in mangasında, kendisi gibi on bir, on
iki yaşlarında iki kardeş vardı ki Urungu en çok bunlarla
arkadaşlık ediyor, yaşıtlığın verdiği bir yakınlıkla günden
güne onlarla samimi oluyordu. Bu kardeşlerden büyüğü
Arslan, gülmez yüzlü bir çocuktu. Küçüğü Börü ise güleç
yüzlü yağız bir çeriydi. Bu iki kardeş, Kür Şad ihtilalinde
düşen bahadırlardan Yüzbaşı Yağmur'un oğullarıydı.
Üç yıl durup dinlenmeden; yaz kış demeden; açlığa,
susuzluğa aldırmadan; yorgunluk bilmeden at koştur­
muşlar, kılıç çalmışlar, kargı sançmışlar, ok fırlatmışlar­
dı. Urungu, yer yüzünün büyük acılarını ilk defa bu yıl­
larda görmüş, sevdiklerini bu çarpışmalarda kaybetmişti.

444

•

Bozkurtlar Dlrlllyor

Bir savaşta Yüzbaşı Kutluk oklarla delinerek, bir başka­
sında yoldaşı Arslan kargılarla sançılarak Uçmağa var­
mıştı. Sonra? Sonra işler yine bozulmuş, kendi aralarında
geçimsizlikler olmuş, ordu dağılmış ve Çıbı Kağan tutsak
olarak Çin'e götürülmüştü. Bu dağılış ve bu tutsak gidiş
Urungu'ya pek ağır gelmiş, arkadaşı Arslan'ın ölümünde
bile duymadığı bir yürek acısıyla içi sızlamıştı.
Anasının yoksul çadırına döndüğü zaman on dört ya­
şında bir çocuk olmasına rağmen sınanmış, gün görmüş
bir çeriydi. Anası onu ciddi bir yüzle karşılamış, vazifesi­
ni yaptığı için alnından öpmüş, başarısızlıkta suçu olma­
dığını söylemiş, bugün yapılamayan bu işin yarın mutla­
ka yapılacağını, yapılması gerektiğini anlatmıştı.
Sonra aradan yıllar geçmiş, Urungu, Bozkurt soyunun
bayrağı kalksın diye beklemiş, umutsuzlandığı zaman
kendi başına bozkırlara çıkmış; kimi gün arkadaşlarıyla
kimi gün de yapayalnız olarak Çinlilerle vuruşmuş; baş
kesmiş, kan dökmüş, yaralanmış, öldürmQş, her seferin­
de de soluğu anasının çadırında almıştı.
Bu uzun ve çetin yaşayıştan sonra Börü ve Onbaşı
Örpen'le kan kardeşi olarak birleşmişler, dağınık Türke­
li'nde kendi başına buyruk bir oba kurmuşfardı . .8üyük
Çin duvarının kuzeyinde, bu duvara yarım günlük yolda
olan bu oba dört çadırdan kurulmuştu. Çadırın birinde
Urungu; anası, evdeşi ve çocuklarıyla barınıyordu. İkinci
çadırda Börü Beğ, evdeşi ve oğluyla yaşıyor, üçüncüsünde
Onbaşı Örpen oturuyordu. Ö rpen'in birer yaş ara ile beş
oğlu vardı. Dördüncü çadırda ise yaşlı bir kadınla torunu
Kızıl bulunuyordu. Bu kadın, Kür Şad ihtilalinin kahra­
manlarından Yumru'nun anası, Kızıl da Yumru'nun ha­
yatta kalan tek oğluydu.
Urungu anasından Kür Şad ihtilalini rlinleye dinleye
adeta onu görüp yaşamış bir insan haline gelmişti. Börü,
Örpen ve Kızıl bu kahramanların çocukları olduğu için

Bozkurtlar Dlrlllyor • 445

onları çok sever, öteki ihtilalcilerin oğullarından da birer
arkadaşı olmasını ister, kendisinin de bu ihtilalde ölen­
lerden birinin oğlu olmadığına yanardı. Onun yandığı bir
şey daha vardı: Bu kadar keskin nişancı, bu kadar iyi
vurucu olduğu, ata binince fırtına gibi koştuğu halde,
yüreğine ve bileğine bu kadar güvendiği halde kara bu­
dundan oluşu, babasının kim olduğunu bilmeyişi garipti.
Babasının kim olduğunu anasına bir iki yol sormuş, o da
«<Zamanı gelince söylerim.» diye kesip atmıştı. Anasına
bu kadar saygı duymasa onu zorlayacak, söyletecekti. Fa­
kat bu kahraman anaya öylesine bağlı idi ki onun sözü­
nün dışına cıkacak gücü kendisinde bulamıyordu. Her­
halde bu kahramanlar arasında kendi babası yatağında
ölmüş biri olmalıydı ki anası onu söylemekten çekiniyor,
Urungu da daha ileri varamıyordu.
Bir gün bu obanın başına büyük bir felaket geldi: Dört
yiğit, yani Urungu, Örpen, Börü ve Kızıl avdan döndükle­
ri zaman obalarını darmadağınık buldular. Oba saldırıya
uğramış, çadırlar yakılmış, koyunlar alınmış, kadınlarla
çocuklar öldürülmüştü. Yalnız Urungu'nun anasıyla bir
oğlu yaralı ve baygın bir halde yığıntılar arasında sağ
kalmışlardı. Urungu anasıyla oğlunu onarmağa uğraşır­
ken her şeylerini kaybedip çılgına dönen öteki üçü at
çatlatırcasına dolu dizgin güneye at sürmüş, karşılarına
Çin duvarı çıkıncaya kadar yarışmışlar, fakat hiçbir Çin­
li'ye raslamamışlardı. Evdeşiyle beş oğlunu birden kay­
beden· Örpen kulelerden birine bağırarak er dilemiş, ce­
vap alamayınca sövmüş, kuleden bu küfürlere gülününce
deliye dönerek daha çok sövmüş, sonunda en gür sesiyle
şöyle haykırmıştı:
- Binbaşı Bögü Alp oğlu Örpen'im! Sen, oradakilerin
başı, kancıklar başbuğu kimsin? Söyle bakalım adını da
ne kişi olduğunu öğrenelim. Duvara tırmanamayacağım
için korkma. Korkma da uğursuz adını saklama!

446

•

Bozkurtlar Dlrlliyor

Bu haykırışa kuledekiler yüksek sesle gülmüşler, son­
ra bir subay bozuk bir Türkçe ile şöyle cevap vermişti.
- Hoş geldin uğrular başbuğu! Duvara tırmanırsın di­
ye korkmuyorum ama buyruk verdiğin için adımı söyle­
yeceğim. Köleniz bugün dört çadırdaki sıçan yavrularıyla
analarının hesabını gören Yüzbaşı Ven ... Başka bir buy­
ruğunuz var mı?
Sonra bir kahkaha daha atarak kuleye girmiş, ocakları
dağıtılan üç talihsiz yiğit de geriye dönmekten başka bir
şey yapamamıştı.
Urungu, biraz kendine gelen anasının öğüdüyle o gece
oğlunu ve arkadaşlarını alarak kuzeye yönelmiş, bu şimdi
bulundukları yere konmuştu. Aradan yıllar geçtiği halde
burada idiler. Günlerce açıkta yatıp ölümle pençeleşen
ana ve küçük çocuk nihayet ölümden kurt4lmuş, felake­
tin ilk sersemliği geçtikten sonra birkaç koyun sahibi
olmuşlar, ananın dokuduğu çadırlara girmişler, hayatla­
rını yeniden düzene sokmuşlardı. Hatta bir iki yılda, Ör­
pen, Börü ve Kızıl uzaklara giderek kendilerine denk bi­
rer kız alıp getirmişler, yalnız Urungu yeniden evlenmeyi
aklına getirmemişti...
Obanın başkanı Onbaşı Örpen'di . Yaşça da öteki er­
keklerden büyüktü. Fakat hiçbir işini Urungu'nun anası­
na sormadan yapmazdı. Bu kadın daima en doğru sözü
söyler, her şeyi düşünür, gerektiği zaman da onları ·atıl­
ganlığa kışkırtmaktan geri kalmazdı.
Örpen'in, Börü'nün ve Kızıl'ın çocukları doğduğt,ı za­
man taze gelinlere bakan, çocukların nasıl büyütüleceğini
öğreten hep oydu. Sözün kısası, obanın ruhu bu ana ka­
dındı.
İşte bu akşam obanın ruhu ölmüş, oba öksüz kalmış­
tı.
Ay yükselmişti. Ovada serin bir rüzgar esiyordu. Ye­
niden hızla yaklaşan atlar çadırların önünde duruyor, bu

Bozkurtlar Diriliyor

•

447

atlardan, Örpen ve Kızıl ile evdeş ve çocukları iniyordu .
Elli yaşından beş yaşına kadar bütün obalılar olanca
hızlarıyla ana kadına kımız bulmaya koşmuşlardı. Verim­
siz ve çorak bir yerde yaşayan yoksul oba, ruhunu kay­
betmemek için çırpınmış, o sabah onun hasta dudakla­
rından <<Biraz kımız olsaydı.» diye dökülen sözler kutlu
bir buyruk sayılmış, üç erkekle üç kadın ve en küçüğü
beş yaşında olan sekiz çocuk atlarına atlayarak Ö rpen'in
işaret ettiği yönlere doğru ar salmışlardı. Dört parçaya
ayrılarak giden on dört kişi dört çamçak kımızla dönmüş­
ler, fakat ana ilk gelen kımızı bile içemeden ölmüştü . ..
Oba, ruhunu kaybetmişti. Onun için hepsi boyunları
bükük, gönülleri bunlu ağlıyorlardı. Urungu çadırın kapı­
sından göğe bakıyor, on beş yaşındaki oğlu Taçam içerde
kıpırdamadan duruyordu.
Sabaha karşı Urungu'dan başka hepsi dalmışlardı.
Yalnız o güneş doğuncaya kadar, oturup geçmiş günlerle
gönlünü hesaplaştınnıştı. Kaybettiği ana öyle bir ana idi
ki kendi ölümüyle bile oğlunu bahtiyar ediyor, ona gizli­
ce Kür Şad'ın oğlu olduğunu bildiriyordu.
Tanrı'nın ne anlaşılmaz işiydi! Herkes Urungu'nun
anası öldü diye ağlıyordu. Gerçekte ise ölen Kür Şad'ın
konçuyu idi. Kırk kişiyle Çin kağanlığını yenen ve Çin'in
gönlüne saldığı korku ile Türkleri kurtaran Kür Şad'ın
konçuyu . . .
Urungu bütün gece birbirine aykırı iki duygunun ara­
sında yaşadı. Bir yandan eşi bı..ılunmaz anasına yanarken,
bir yandan da Kür Şad'ın oğlu olduğuna seviniyor. Bunu
kimseye söyleyemeyeceği için sıkılıyor, sonra Bozkurt so­
yundan bir tegin olduğu halde kara budundan bir er gibi
davranmaktaki eşsiz güzelliği düşünerek içi açılıyordu.

448

•

Bozkurtlar Dlrlliyor

Günün ilk ışıkları, kapısı açık çadırına dolarken göz­
lerini çadırın içine çevirdi. Bir kıyıda anası son uykusunu
uyurken beride oğlu yorgunluğunu gideriyordu. Ötek!
çadırlarda ilk kıpırdanışlar başlamıştı. Urungu anasına
bakarken içi sızlayarak: «Kür Şad'ın konçuyu! » diye
mırıldandı. Sonra gözlerini, uyanmak üzere olan Taçam'a
çevirdi. Kür Şad'ın torunu diye düşündü.

Bozklrların Kucağında

ONSUZ bozkırda Urungu tek başına at sürüyordu.
SAnası öldükten bir yıl sonra Taçam'ı evermiş, çadırını

onlara bırakmış, obalılarla vedalaşarak bozkırların kuca­
ğına atılmıştı.
Kısmetini böyle arayacaktı. Gök Türk devletini kur­
mak için bayrak açan bir tegine raslarsa ona uyacak, ras­
lamazsa Ötüken'e kadar uzanarak bu kutlu yurdu göre­
cekti.
Günler geçiyor, av avlayıp kuş kuşlayarak yaşıyor,
kaynaklardan su içip bağrını serinletiyor, pek az insanla
karşılaşıyordu.
Bir akşam, uzun bir yolculuktan sonra rasladığı bir
ormancıkta dinlenir ve yanı başında kaynayan suyun se­
sini dinlerken üç atlı pınarın başında atlarından indiler.
Kendileri su içip atlarını suladıktan sonra içlerinden biri
Urungu'ya seslendi:
- Bozkırlı ! Kimsin? Nereye gidiyorsun?
- Adım Urungu. Kuzeye doğru gidiyorum.
Yabancıların bu sözle kanmadıkları duruşlarından,
bakışlarından belliydi. Urungu'yu onlar nereden tanıya­
caklardı? Bu sefer ikincisi sordu:
- Hangi boy, hangi uruktansın? Kağanın kim?

450

•

Bozkurtlar Dirlllyor

Urungu'ya kendisiyle eğleniyorlar gibi geldi. Kağanını
soruyorlardı. Türkelinde kağan mı kalmıştı da bunlar
soruyorlardı? Sert sert karşılık verdi:
- Gök Türküm. Kağanıma gelince.. .
Urungu sustu. N e söyleyebilirdi? Karşısındakilerin
yüzleri bir tuhaflaşmıştı. Kağanının kim olduğunu soran
yabancı, alaycı bir sesle:
- Gök Türküm dedikten sonra kağanını söylemesen de
olur! dedi.
Urungu oturduğu yerden fırladı:
- Ya sen kimsin? Hangi boydansın? Kağanın kim?
- Bana yüzbaşı Kadır Bağa derler. Dokuz Oğuzum.
Kağanım . . .
Urungu sert bir davranışla karşısındakinin sözünü
kesti:
- Yeter! Dokuz Oğuz olduğunu söyledikten sonra kağanını anlatmasan da olur.
Yüzbaşı öfkelendi:
- Dokuz Oğuzları beğenmedin mi?
- Karluklardan daha bahadır olduğunuzu bilirim.
- Ya Gök Türklerden?
- Gök Türklerin buyruğunda olduğunuzu da bilirim.
Urungu ile Dokuz Oğuzlar on beş adım kadar aralıkla
karşı karşıya duruyorlardı. Bir fırtına kopmak üzere idi.
Dokuz Oğuz yüzbaşısı aşağılayıcı bir bakışla gülüm­
sedikten sonra:
- Sakın sen hfila Çinlileri korkutan Kür Şad olmaya­
sın! dedi.
Sonra yüzü bir tipi gibi karmakarışık olan Urungu'ya
fırsat vermeyerek sözlerini tamamladı:
- Sizin Kür Şad'ınız çok keskin nişancı imiş. Ama Kara
Kağan çağında, yendiğimiz Tulu Han ordusunda o da
olduğu halde okları bizi incitmemişti..

Bozkurtlar Diriliyor

•

451

Urungu'nun içinde bir yer sızlıyordu. Kendisini kay­
betmek üzere idi. İ şi alayla kapatmak isteyerek:
- Dokuz Oğuzların Çinlilerden daha iyi nişancı olduk­
larını da bilirim! dedi.
Bu söz fırtınayı koparmıştı. Kadır Bağa görülmemiş
bir çabuklukla sadağından ok çekerek yaya koyup gezle­
di, fırlattı. Keskin bir ses işitildi. Urungu'nun börkü ba­
şından uçarak okla birlikte arkasındaki ağaca saplandı.
Sonra Dokuz Oğuz yüzbasısının sesi gürledi:
- Çinliden daha keskin nişancıyı gördün mü? Bu senin
kulağına küpe olsun! Bir parmak daha aşağıdan vurup
beynini delebilirdim!
Dokuz Oğuzların üçü de kahkahayla gülmeye başladı­
lar. O zaman daha yaman bir iş oldu: Urungu, yüzbaşı­
dan daha çabuk bir davranışla, yıldırım gibi bir çabukluk­
la sadağına el attı. Ardı ardına üç vınlayış işitildi. Üç ok,
kahkahayla gülmekte olan üç kişinin börklerini başların­
dan uçurmuş, arkadaki ağaçlara saplamıştı.
Şimdi gülmeler kesilmiş, bakışlar sertleşmiş ve arada­
ki açıklık yarıya inmişti. Urungu hala içinde bir yer sızla­
dığı halde:
- Bu da sizin kulağınıza küpe olsun! dedi .
Gözleri çevresini dumanlı görüyor, hatta Dokuz
Oğuzların gerisinden yaklaşmakta olan atlıları bile seçe­
miyordu.
Yüzbaşı Kadır Bağa şaşkınlıktan çabuk kurtuldu:
- Senin şakaya gelmez bir bahadır olduğun anlaşılıyor,
dedi. Ama bir de kılıçlarımızı denemeden yakanı bıraka­
cak değilim.
Kılıç çektiler. Urungu arkasını bir ağaca vererek ko­
runma durumunu almıştı. Kadır Bağa, ihtiyatlı adımlarla
yaklaşıp ilk saldırısını yaptı. Keskin bir şakırtı işitildi.
Saldırış çelinmişti.

452 • Bozkurtlar Diriliyor

Yüzbaşı bir adım gerileyerek kılıcını havada döndürüp
yeniden saldırdı. Sağdan, soldan çok hızlı ve pek sert
vuruşlar yapıyor, Urungu olduğu yerde mıhlanmış gibi
durarak bütün vuruşları çeliyordu.
Börkleri başlarından uçmuş olan öteki ikisi bu işe çok
şaşmışlardı. Bu belalı herif de nereden çıkmıştı? İşte
Kadır Bağa bile hakkından gelemiyordu.
Onlar böyle düşünüp merakla vuruşa bakarken yirmi
kadar atlıdan kurulmuş olan kafile gelip durdu. Araların­
da beğler, çeriler ve at uşaklarından başka bir de genç kız
bulunuyor ve kendisine gösterilen saygıdan bunun kafile
başkanı olduğu anlaşılıyordu. Hepsi atlarından indikleri
halde o inmemişti.
Genç kız bir ara dövüşenlere baktı. Yüzbaşı Kadır Ba­
ğa'ya ter döktüren bu bahadırın kim olduğunu sordu.
Börkleri uçurulmuş olan iki kişi, Urungu adında bir Gök
Türk olduğunu söyleyip nişancılıkta ustalığının görül­
memiş derecedeki üstünlüğünü anlattılar. Genç kız ya­
nındakilerden birine buyruk verdi:
- Binbaşı! Vuruşanları ayır!
Binbaşı, kılıcını çekerek dövüşenlerin arasına girdi:
- Ayrılın! Ay Hanım buyruk verdi! diye bağırdı.
Urungu da, Kadır Bağa da ayrılmaya istekli değillerdi.
Fakat Ay Hanım adını işitince yüzbaşı geri çekilerek kılı­
cını indirdi. Yere diz vurarak Ay Hanım'ı selamladı.
Urungu o anda çevresini gördü. İyi giyimli, yavuz du­
ruşlu bahadırlar kendisine bakıyorlar, genç ve çok güzel
bir kız da atının üstünden kendisini süzüyordu. Urungu
bunu tanıyordu. Fakat birdenbire nereden tanıdığını
kestirememişti. Biraz önce çarpıştığı yüzbaşının yere diz
vurduğunu görüp de Ay Hanım adını işitince bunun arı
soylu bir kız olduğunu anlamıştı. Fakat beyni karmakarı­
şıktı. Binbaşıya bakarak:
- Bizi niçin ayırdın? Ay Hanım kim? diye sordu.

Bozkurtlar Dlrlllyor • 453

- Ay Hanım, bizim kağanımız Baz Kağan'ın kızıdır. Si­
zi onun buyruğu ile ayırdım.
Kısa bir şak.ını işitildi. Urungu kılıcını kınına sok­
muştu. Birkaç adım atarak Ay Hanım'a yaklaştı. Yere diz
vurarak:
- Buyruk senindir! dedi.
Ay Hanım'ın işaretiyle kalkarak dimdik durdu. Eski
püskü giyimlerine rağmen duruşu, konuşması, hele biraz
önceki vuruşması bunun yüce birisi olduğunu anlatıyor­
du. Dokuz Oğuz kağanının kızı insanları bir bakışta ta­
nır, hatta yüreklerinden geçeni anlardı. Yeğenlerinden
birisi kamdı. Ona gizli bilgilerden çok şey öğrettiği Do­
kuz Oğuzlar arasında söylenirdi. Urungu'ya söz söyleme­
ye başladı:
- Yiğit! Adının Urungu olduğunu söylemekle kendini
iyice tanıanış olmuyorsun. Bir beğ olduğun anlaşılıyor.
Kimsin? Bize anlatmaz mısın?
Bu sesteki ezgi Urungu'ya bir şeyler söylüyordu. Bu­
sesi de tanıyordu. Bu o kadar güzel, o kadar yakın bir
sesti ki onu kendi içinde duyuyor, cevap veremiyordu.
Ay Hanım yeniden söze başladı:
- Nasıl vuruştuğunu gördüm. Yüzbaşı Kadır Bağa ile
kılıç oynamak büyük bir iştir. Atıcılığının izlerini de gö­
rüyorum. Sen Gök Türklerin yüce beğlerinden olsan ge­
rek.
Urungu susuyordu. Bu ses yüreğine işliyor, ona geç­
miş günleri hatırlatıyor, yavaş yavaş bu güzel kızı tanı­
mağa başlıyordu. İşte yine onun sesi içindeki bir yarayı
deşiyordu:
- Yiğit! Okçuluktaki ünü acunu tutan Kür Şad öleli
kırk yıl olmasaydı, bu keskin nişancılığına bakarak sana
Kür Şad'sın derdim.
Urungu titredi. Kür Şad'ın oğluyum dememek için
kendini tuttu. Babası öleli kırk yılı geçtiği halde adı, sanı

454

•

Bozkurtlar Dlrlllyor

hfila yaşıyor, hem de Gök Türklerin yağısı olan Dokuz
Oğuzlar arasında yaşıyor diye gönlü sevinç ve övünçle
doldu.
Şimdi kızı da, sesini de tanımıştı: Ay Hanım, bundan
yirmi yıl önce Çinli Yüzbaşı Ven'in öldürdüğü evdeşine
tıpatıp benziyor, sesi de tıpkı onun sesini andırıyordu.
Bunu hatırlayınca Urungu'nun dili çözüldü:
- Hayır hanım! Beğ değilim. Kara budundan bir Gök
Türküm! dedi.
Kağan kızı gözlerini Urungu'ya dikti. Sözlerine inan­
mamış gibiydi. Onun yüreğinin içini okumak isteyen bir
durumu vardı. Bakışıyorlardı. Konuşulanların hepsini
işitmiş olan ötekiler de bir Ay Hanım'a, bir Urungu'ya
bakarak bu işin neye varacağını düşünüyorlardı. Bir ka­
ğan kızının gözlerine bu kadar ısrarla bakmak aklın ala­
cağı iş değildi! Bu Gök Türk, bir beğ bile olsa kağan kızı­
na böyle nasıl bakabilirdi? Fakat Kür Şad'ın oğlu oralı
değildi. Karşısındaki kızın yeşil ela gözlerine bakarken
kendinden geçmişti. Bu gözler kendisini yirmi yıl uzağa
götürmüş, sevgili evdeşini tekrar görür gibi olmuştu. Şu
farkla ki bu yüz, bu gözler evdeşinin yüzünden, gözlerin­
den daha alımlı, daha güzel, daha başka türlü idi.
Kağan kızının yüzü biraz sertleşmişti. Aralık verme­
den kendisine bakan bu bahadır, bu keskin nişancı, katı
vurucu yiğit nasıl olur da karabudundan olabilirdi?
- Bahadır! Nereye gidiyorsun? diye sordu.
- Ötüken'e gidiyorum hanım!
- Biz de kuzeye gidiyoruz! İstediğin yere kadar bizimle
gelebilirsin.
Urungu, dizini yere vurarak:
- Buyruk senindir! dedi ve artık bir daha gözlerini
kaldırarak onun yüzüne bakmadı.

Bozkurtlar Dlrlllyor • 455
*
* *

Kafile o gece ormanda, pınar başında konakladı. At
uşakları yedek atlardan indirdikleri bağları çözerek çadır­
ları kurdular. Kağan kızının büyük çadırı dikkatle kurula­
rak. keçelerden mürekkep yatağı hazırlandı. Sonra binba­
şının, iki yüzbaşının çadırları dikildi. Onbaşılarla erler ve
at uşakları küçük çadıilarda üçer, dörder barınacaklardı.
Urungu'nun çadırı yoktu. Atının terkisindeki keçesi
onun hem yatağı, hem yorganıydı. Dokuz Oğuz binbaşısı
öteki üç erle birlikte yatabileceği çadırı gösterdiği zaman
Urungu, binbaşıya sağlık dileyerek reddetti; keçesinin
kendisine yeteceğini bildirdi.
Baz Kağan'ın küçük kızı Ay Hanım, babasının buyru­
ğu ile gezginciliğe çıkmış, şimdi yurduna dönüyordu. Bu
yolculukta Baz Kağan'ın gizli bir maksadı olduğu da söy­
leniyordu ama kimse bunu bilmiyordu.
Urungu, Dokuz Oğuzlardan biraz uzak.ta, tek başına
oturmuş, düşünüyordu. Bir onbaşının getirdiği kımızla
eti reddetmek üzere iken Ay Hanım'ın yolladığını öğre­
nince bundan vazgeçti ve aylarca ağzına koymadığı kımızı
büyük bir iştahla içti, içti.
Gecenin serin rüzgarı ağaçlara çarparak. ürkütücü ses­
ler çıkarırken Urungu, evdeşini ve Ay Hanım'ı düşünü­
yor, bu benzerlik Ay Hanım'a karşı gönlünde doğan ya­
kınlığı artırıyordu. Onun da gözleri böyleydi. Onun da
boyu bu kadardı. O da konuşurken kendisinin gönlü böy­
le titrerdi. Onun da rengi bu kadar güzeldi. Yalnız ... Yal­
nız, Ay Hanım daha güzeldi.
Urungu ölen evdeşini o kadar severdi ki o öldükten
sonra hiçbir kadını kendine eş etmemişti. Gök Türkler
arasında evdeşi ölüp de bir daha evlenmeyen kimse bu­
lunmadığı için arkadaşları Urungu'ya şaşarlardı. Hatta
anası bile bir defa ona evlenmesini söylemiş, fakat Urun-

456

•

Bozkurtlar Dlrlllyor

gu o kadar kesin olarak reddetmişti ki, anası bir daha bu­
nu kurcalamamış, Urungu yirmi yıl kadınsız yaşamış,
gönlünde ölen evdeşinin hayali silindiği, ateşi küllendiği
halde hatırasına saygı göstermekte devam etmişti.
Bu gece hep onu düşünüyordu. Bu kadından kendisi­
ne hatıralardan başka ne kalmıştı? Canlı miras olarak
Taçam. Şimdi eski günleri düşünmek, onu hatırlamak o
kadar tatlı idi ki bu tatlı hatıralara sebep olduğu için Ay
Hanım'a minnet duyuyordu. Sonra içi burkuluyor, «0 da
yaşasaydı ne güzel olurdu?" diye düşünüyordu. O kar­
ganmış Ven onu öldürmeseydi şimdi böyle evsiz, yuvasız
bir gezginci olmayacaktı. Şurada, elli adım Herdeki çadır­
da yatan Ay Hanım, Baz Kağan'ın kızı olmasaydı da kendi
evdeşi olsaydı ne iyi olurdu. Urungu'nun gönlünde yirmi
yıl önce ölen bu kadına karşı duyduğu şeylerle Ay Ha­
nım'a karşı olan duyguları karışıyor, birleşiyor ve haya­
linde bir tek kadın kalıyordu. Bu kadın yirmi yıl önceden
bugüne kadar uzanıyor, Urungu'nun kutsuz geçen dirli­
ğini, karanlık bir yola benzeyen ömrünü aydınlatan bir
güneş oluyordu. Tıpkı ilk yaz aylarında bozkırı ısıtan tatlı
güneş gibi bir şey...
Kırk beş yaşındaydı. Bu dünyanın acı, tatlı her şeyini
görmüş; fakat sonunda içinin üç büyük acıyla dolduğunu
anlayarak talihe küsmüştü. Birinci acısı Ötüken'de Türk
kağanını, kurt başlı sancağı görememekti. İkinci acısı Kür
Şad'ın oğlu olduğunu söyleyememek, üçüncü acısı da
sevgili evdeşini özlemekti. Babasının ve anasının ölümle­
ri Tanrı'nın buyruğuna uygun olduğu için buna yanmı­
yor, ama ötekiler Tanrı yasası olmadığı için gönlünü sız­
latıyordu. Niçin bahtiyar olmayacaktı? Ötüken'de Türk
kağanlığı kurulamaz mıydı? Kür Şad'ın oğlu olduğunu
söyleyemez miydi? Evdeşiyle yine bir yuva kuramaz mıy­
dı?

Bozkurtlar Dlrlllyor • 457

Urungu birden kendine geldi: Evdeşi öleli yirmi yıl
olmuş, Kür Şad'ın oğlu olduğunu söylememek için ana­
sına söz verip and içmişti. Kala kala bir tek umut kalı­
yordu: Ötüken'de Gök Türk kağanlığını kurmak. Elbet
günün birinde bir tegin sancak kaldıracak, kendisi de o
sancağın gölgesine koşacaktı.
Gece yarısından sonra Yüzbaşı Kadır Bağa yanına ge­
lip niçin yatmadığını soruncaya kadar bir kütüğün üze­
rinde oturup düşünmüştü. Gündüzkü yağısı, erlere nöbet
değiştirtmek için kalkıp işlerin düzeninde gittiğini gör­
müş, sonra hala yatmayan ve havanın serinliğine rağmen
keçesine de sarılmamış olan Urungu'ya yaklaşarak kendi­
sine bir çadır teklif etmişti.
Urungu o zaman havanın serinliğini duydu, vaktin
geciktiğini anladı. Ay iyice yükselmişti. Yüzbaşı birden
eğilerek Urungu'nun yüzüne baktı:
- Gözüne bir şey mi kaçtı? Neden gözün ıslak? diye
sordu.
Urungu elini gözüne götürdü. Herhalde, birşey, belki
küçük bir böcek kaçmış olmalıydı. Yüzbaşıya bakarak:
- Açıkta yatmak benim için daha iyi. Gecen aydın ol­
sun, dedi.
Biraz Herdeki atından keçesini alarak sarındı. Otlara
uzanarak öylece kaldı. Konak yerindeki nöbetçiler gün
ağarıncaya kadar Gök Türkün otlar üzerinde bir türlü ra­
hat edemediğini gördüler.
·

Ötüken'e Giderken

RTESİ günü, kafile kuzeye doğru yol alırken Urungu
E da onlara katılmış, Ay Hanım'ın izni ve buyruğu ile

yanlarında yer almıştı. Yüzbaşı Kadır Bağa ile iki onbaşı
epey önden gidiyorlardı. Ay Hanım'ın gerisinde binbaşı
bulunuyor, bir şey konuşmak için işaret alınca at sürüp
yanına yaklaşıyordu. Çerilerle at uşakları ve yük atları
sıra ile arkadan geliyordu. İki onbaşı, kafilenin sağında,
solunda bulunuyorlar; arada sırada at sürüp açılarak sağı,
solu gözlüyorlar; sonra yine kafileye geliyorlardı. En ge­
ride bir yüzbaşı artçılık yapıyor, bu da arasıra geriye doğ­
ru at sürerek çevreyi kolluyordu.
Urungu arkada artçı yüzbaşı ile yük atları arasında idi.
Bu iyi giyimli beğler ve çeriler arasında pek ayrı kalıyor,
hem sıkılıyor, hem de birlikte gitmekten hoşlanıyordu.
Kendisine verilen kımızın, yapılan konukseverliğin karşı­
lığı olarak onlara bir yardımda bulunmak istiyordu. Fakat
bu yardımı nasıl, hangi fırsatla yapacaktı? Yolda hep
bunu düşünüyor, kimseyle konuşmuyordu. Arasıra artçı
yüzbaşı, bir şey sorarsa kısa cevaplar veriyor, böylelikle
zamanı harcıyordu.
*
* *

Bozkurtlar Diriliyor • 459

Bu yolculuk aynı şekilde üç gün sürdü. Üçüncü günün
akşamı yine bir su başında çadırlar kurulup herkes yerli
yerine yerleştikten sonra Dokuz Oğuz çerilerinden biri
kopuzunu çıkarıp çalmaya, deyişler söylemeye başladı. At
uşakları ve çeriler, hatta onbaşılarla yüzbaşılar kopuzcu­
nun çevresine yığılmışlar, dinliyorlardı. Ay Hanım bile,
otağının kapısı önünde, at eyerlerinden yapılmış tahtında
oturarak ezgiyi dinliyor, binbaşı da onun karşısında ayak­
ta durarak aynı şeyi yapıyordu.
Urungu, yıllarca önce Çıbı Kağan'ın ordusunda genç
bir çeriyken birçok kopuzlar dinlemiş, heyecanlanmıştı.
O orduda çok ozan vardı. Kanlı savaşların yapıldığı gün­
lerin gecesinde onlar tellerini tıngırdatırlar, kanlı vuruş­
maların, yürek delen okların, göğüs parçalayan kargıla­
rın, baş uçuran kılıçların masalım anlatırlar, su gibi akan
kanları, sayısız harcanan canları, bol bol yapılan yiğitlik­
leri överlerdi. Fakat Urungu yıllardan beri ozana raslama­
mış, her şey gibi kopuzun sesine de hasret kalmıştı. Şim­
di bir Dokuz Oğuz ozanının tellere vurması onu yine
kendinden geçirmişti. Kopuzcunun çevresindeki halkanın
dışında, epey geride bağdaş kurmuş olduğu halde dinli­
yor, kendinden uzaklaşıyordu. Dokuz Oğuz ozanı neler
söylemiyordu ki. ..
Sanma gönül dinlenir
Ufukta gün batınca.
Bunalınm kederle
Gece gelip çatınca.
Bakışlarım puslanır,
Gönül dağım sislenir,
Göz pınanm ıslanır
Sevgi kuşu ötünce.

460

•

Bozkurtlar Dlrillyor

Sevgi yaman bir gerçek;
Yar uzakta bir çiçek.
Sevgim sürüp gidecek
ra dirliğim bitince.
Bir güzeli özleyiş. . .
İşte en güzel deyiş!
Ömür tüket, gönül deş
Sevgi seni tutunca.
Yarı her bir anışım
Bir ölümdür, tanışım!
Belki diner yanışım
Son uykuya yatınca...

Ozan, deyişini söylemekte devam ediyordu. Fakat ar­
tık iyice kendinden geçmiş olan Urungu işitmiyor, yalnız
beynine kazılan birkaç söz, aralıksız olarak içinde tekrar­
lanıyordu:
Belki diner yanışım
Son uykuya yatınca. . .

İşte durup dururken bu Dokuz Oğuz ozanı içini dağ­
lamış, yüreğine od düşürmüştü.
O böylece dalmış, kaygılı bir gönülle uzaklara doğru
kayarken, beride Ay Hanım'la binbaşı, onu konuşuyor­
lardı. Üç günlük yol arkadaşlığında onu epey görüp ince­
leyen binbaşı eski kılığına, yoksul durumuna rağmen
belindeki bıçağın büyük değerini görüp anlamakta ge­
cikmemişti. Ay Hanım'a bunu anlatırken · Urungu'nun
karabudundan olmaması ihtimalini söylemiş, zaten buna
inanmayan Ay Hanım'ın şüphesini kuwetlendirmişti.

Bozkurtlar Diriliyor • 461

Yatacak bir çadırı bile olmayan bu Gök Türkün beğ
olduğunu düşünmek biraz güçtü. Fakat bahadırlığına,
durumuna, bıçağına bakınca da şüphelenmemek elde
değildi. İnsanların yüreğini okumakta usta olan Ay Ha­
nım bile bu bilinmedik kişi hakkında kesin bir karar ve­
rememişti. Onun değerli bir adam olduğu muhakkaktı.
Fakat işte o kadar... Daha çoğunu o da anlayamamıştı ...
Bir onbaşı: <(Seni Ay Hanım çağırıyor» dediği zaman
Urungu kendine geldi ve o zaman bu sözün kendisine iki
defa söylenmiş olduğunun farkına vardı.
Güneş batmıştı. Ozan hala çalıyor, epey ilerde atla ge­
zen üç dört nöbetçiden başka herkes onu dinliyordu.
Urungu yere diz vurdu. Sonra kalkıp dimdik durarak
Ay Hanım'ın söyleyeceklerini bekledi. Yanlarında binba­
şıçlan başka kimse yoktu. Kağan kızı yine gönüle işleyen
sesiyle konuşmaıa başlamıştı:
- Bahadır! Yarın yollarımız ayrılacak. Bunun için ne
düşünüyorsun?
Urungu'nun içi sızladı. Yalnız birkaç gün birlikte bu­
lunacaklarını bilmekle beraber bu birkaç günün biteceği­
ni hiç hesaplamamıştı. Sanıyordu ki her gün böyle birlik­
te gidecekler, her akşam konaklayacaklar, kağan kızı
otağına girip çıkarken onu uzaktan görecek, sonra kendi­
si en geride ve kağan kızına en uzakta olduğu halde yola
koyulacaklar ve bu böylece hep sürüp gidecek ... Yarın
yollarının ayrılacağını söylemekle kağan kızı onun içini
sızlatmış oluyordu. Bir an için gözlerini yerden kaldırıp
ona bakarak:
- Bunun için yüreğim sızlıyor hanım! diye cevap verdi.
Binbaşı bu söz üzerine dikkat kesildi. Ay Hanım'ın
yüzünde hiçbir değişiklik olmadı. Yeşil ela gözlerinin içi
gülümseyerek sordu:
- Neden?

462

•

Bozkurtlar Diriliyor

- Beni buyruğuna alarak buraya kadar getirdin. Kımı­
zını esirgemedin. Buna karşılık sana hiçbir hizmet ede­
medim. Bunun için yüreğim sızlıyor.
- Hizmet etmek elindedir.
Urungu'nun gözleri parladı. Yeniden gözlerini kaldıra­
rak kağan kızına baktı. Bir şey demeden bakışlarıyla bu
hizmetin nasıl yapılabileceğini soruyordu. Ay Hanım an­
lamıştı. Urungu'yu kendinden geçiren sesiyle devam etti:
- Seni babam kağana götürürüm. Onun çerisine girer,
istediğin kadar hizmet edersin. Babam kağan senin gibi
bir bahadırı elbette onbaşı da yapar.
Sonra, sesinde başka bir ezgi, ürpertici bir ahenk ol­
duğu halde yavaşça:
- Sen zaten buna layıksın! dedi.
Urungu'nun yüreği şimdi sevinçle çarpıyordu. Ay Ha­
nım'la birlikte gitmek, onun babasının ordusuna katıl­
mak, ondan hiç ayrılmamak ... Bunlar ne güzel şeylerdi!
Fakat ne yazık ki bu güzel şeylerin hiçbirisi gerçekleşme­
yecekti. Dokuz Oğuzlara giderse Ötüken'e varamaz, gü­
nün birinde çıkacağını mutlaka bildiği Gök Türk ayak­
lanmasına katılamazdı. Kendi yağılan olan Dokuz Oğuz­
ların çerisiyle birlikte olursa Kür Şad'ın da, Kür Şad'm
konçuyunun da ruhları incinirdi. Urungu bunları düşüne.
rek ciddileşti. Yeniden yere diz vurarak:
- Beni bağışla! Baban kağan!n çerisine- katılamam.
Ama bundan başka her buyruğunu cana minnet bilirim!
dedi.
Sustular. Bu ay yüzlü kağan kızının içinden üzgün ol­
duğunu binbaşı anlamıştı. Urungu'nun içinde ise boralar
esiyordu. Bu boranın esişini durduran, o büyülü ses oldu:
- Bahadır! Bizimle gelsen sevinecektim. Demek ki ya­
rın ayrılıyoruz. Benden ne dilersin?
- Dileğim sağlığındır. Bir de bilmeyerek adamlarınla
vuruştuğum için beni bağışlamanı dilerim ..
·

Bozkurtlar Dirlllyor

•

463

Ay Hanım binbir çiçeğin açması kadar güzel bir gü­
lümseyişle gülümsedi:
- Suç sende değil bahadır! Yüzbaşı Kadır Bağa börkü­
nü delmeseydi bu iş olmayacaktı. Sana onun deldiği börk
yerine kendi börkümü veriyorum.
Bunu söyleyerek başından börkünü çıkardı; uzattı:
Urungu hızla yürüyerek dizini yere vurdu, Ay Hanım­
'ın uzattığı börkü alarak öpüp alnına değdirdi:
- Bana ün verdin Ay Hanım! Yarın sabah bunu giye­
cek ve ölünceye kadar başımda bir şeref hatırası diye tu­
tacağım! dedi.
Bakıştılar. Bu bakış sırasında, Ay Hanım'ın eşsiz gü­
zelliği ile dolup taşan Urungu, üç günlük iç hesaplaşma­
sının çözüldüğünü sezer gibi oldu: Galiba gönlüne od
düşmüş, kağan kızına gönül kaptırmıştı.
*
"' "'

O gece, bir güçlüğü çözen insanların rahatlığı ile uyu­
du. Düşünde hep kendişini bahtiyar bir kişi olarak görü­
yor, sık sık uyanarak çevresine bakınıyor, epey uzaktaki
bir nöbetçiden başka bir şey görmüyordu. YalQız bir de­
fasında düş mü, gerçek mi olduğunu pek ayırd edeme­
den, uzakta Ay Hanım'ın ot.ağı kapısının açıldığını, kağan
kızının gözükerek derin derin göğe, uzaklara ve çevresine
bakındığını, sonra yine otağa girdiğini görür gibi olmuş­
tu. Sabaha doğru ise düşünde hep Kür Şad'ı, anasını,
ablasını ve ölen evdeşini görmüş, sonra hepsi kaybolarak
meydanda evdeşi kalmış, süslü ve alımlı giyimler arasın­
da başı açık duran evdeşi ağlamış, ağlamıştı.
Urungu çok erken kalkarak atını tımar etti. Ay Ha­
nım'ın verdiği börkü giymişti. Yine dirliğinin sıkıntılı
günlerinden birini yaşayacaktı. Bahtın kendisine yükledi-

464

•

Bozkurtlar Dirlllyor

ği yükü çekmeyi şikayetsiz kabul ediyor, bilakis ara sıra
talihin kendisine güler yüz göstermesine alınıyordu.
Acıya alışmış, acı ile yuğrulmuş kişiye bahtiyarlık güne­
şinin, ışıklarını kısa bir an göstererek sonra yine onu
karanlığa boğmasında sanki ne mana vardı?
'
Bu sabah kafile de her sabahkinden erken uyanmıştı.
Yola çıkarlarken biraz ilerde, küçücük bir tümseğin ar­
dında Urungu'ya rasladılar. Ay Hanım geçerken atından
atladı. Dizini yere koyarak onu selamladı. O da gönüllere
işleyen gülümseyişiyle Urungu'ya baktı. Ruhunu ürper­
ten bir sesle:
- Bahtın açık olsun bahadır! deyip geçti. Kafile geçin­
ceye kadar diz üstü kalan Urungu, bugün artçılık yapan
Yüzbaşı Kadır Bağa'nın seslenmesi üzerine aydı, dikilerek
ona baktı. Yüzbaşı ona bir çamçak kımız armağan edi­
yordu. Kadır Bağa biraz durgun, keyifsiz gibiydi:
- Urungu ! Ay Harıım seni beğenmişti. Baz Kağan or­
dusuna gelmeyişin çok kötü oldu, dedi.
Urungu alıngandı. Tez cevap almak isteyen bir insan
gibi sordu:
- Neden?
- Ayrılıp gidiyorsun. Ben seni bir daha nerede bulacağım da yarım kalan dövüşü bitireceğim?
- Dağ dağa kavuşmaz, kişi kişiye kavuşur. Bir gün yine buluşuruz.
Yüzbaşı gülümsedi:
- Hoşça kal
- Bahtın açık olsun.
Urungu, kafile ·ufukta kayboluncaya kadar bir taş gibi
kıpırdamadarı onlara baktı.

Kurt Başlı Sancak

• LKBAHAR bitmiş, yazın sıcaklığı başlamıştı. Büyük Çin
Iduvarının kulelerini bekleyen nöbetçilere gelip geçenler

için sıkı buyruklar verilmişti. Görünürde bir şey yoktu.
Fakat Çin çaşıtlarından gelen haberler tetik davranmanın
lüzumunu bildirmekte birleşiyordu.
Bir Türk atlısı Çin sınırlan içinden kuzeye doğru atını
sürüyor, büyük duvara yaklaşıyordu. Buralarını iyi bilen
birisi olduğu güvenle at sürüşünden belliydi. Duvara yak­
laşınca hiç durmadan yukarı çıkılacak yollardan birine
saptı; duvarın üstüne varınca yine durmadan sağdaki ku­
leye doğru ilerledi. Kuledeki Çin çerileri bir atlının yak­
laştığını görünce yolunu kestiler:
- Dur bakalım! Kimsin? Nereye gidiyorsun? diye bağırdılar.
Bu Türk, Çinceyi bir Çinli gibi konuşuyordu:
- Yabancı değilim.
- Adın ne?
- Tonyukuk!
Kulenin yüzbaşısı bu adı işitince içerden fırlamış, onu
karşılamıştı. Tonyukuk'u tanıyordu. Fakat bu zamanda
burada ne aradığını bir türlü kestiremiyordu:
- Tonyukuk! Buradan geçemezsin! dedi.
- Neden?

466

•

Bozkurtlar Diriliyor

- Yasaktır.
- Sana güvenerek buraya kadar gelmiştim.
- Geçip de ne yapacaksın?
- Bir gönül işi...
Çinli sırıttı:
- Düğüne beni de çağırır mısın?
- Sen istedikten sonra elbet çağırırım.
- Ama ben seni yine bırakmam. Hem burada kapıda
yok. Nereden çıkacaksın?
- Sana düğün olacak dedim ya. Nerden çıkacağıma karışma. Sen bana yalnız yol ver.
- Veremem.
- Verirsen senin için iyi olur.
Tonyukuk bunu söyleyerek kemerine el attı. Çinli
yüzbaşı anlamıştı. Tonyukuk'u kolundan tutarak biraz
daha uzağa götürdü:
- Ben senin tanışınım. Anlaşabiliriz, dedi.
Tonyukuk bir kese akçayı kemerinin iç tarafından çı­
kararak duvarın mazgalına iliştirdi. Çinlinin gözleri par­
lamıştı:
- Öteki kuleleri nasıl geçeceksin? diye sordu.
Tonyukuk gülümsedi:
- Senin yardımınla!
- Benim yardımımla mı?
- Evet!
Yüzbaşı korkar gibi olmuştu:
- Ben o kadarına karışmam! diye haykırdı.
Tonyukuk atına atlamıştı:
- Ben zaten şaka yapmıştım. Orasını bana bırak! diye­
rek atını dörtnala kaldırdı.
İkinci kuleye yaklaşırken karşıdan çıkan nöbetçilerin
yaylarına ok yerleştirdikleri gözünden kaçmadı. Doludiz­
gin onlara yaklaşırken kendisi de sadağından ilk oku
çekerek gezleyip fırlattı. Nöbetçilerden biri oku göğsüne

Bozkurtlar Diriliyor

•

467

yiyerek sırt üstü yuvarlanmış, berikiler de Tonyukuk'a ok
çekmeye başlamışlardı.
Sağından solundan oklar uçuşurken Tonyukuk dört­
nala at sürüyor, bir yandan da Gök Türk çabukluğu ve
nişancılığı ile sadağından ok çekerek Çinlileri deviriyor­
du. Kulenin tam önüne vardığı zaman sağ kalanlar içeri
kaçmışlar, fakat o geçer geçmez yeniden çıkarak ardından
ok yağdırmaya başlamışlardı. Aynı zamanda kuledeki
Yüzbaşı Ven ateş yaktırarak, daha sonraki kuleye tehlike
işaretini vermiş, beş yüz adım Herdeki kuleden de Çinli­
ler çıkarak Tonyukuk'a doğru yürümeye başlamışlardı.
Tonyukuk ardına ok çekerek dörtnala ilerlerken Yüz­
başı Ven'in attığı oku sağrısına yiyen at şahlanarak acı acı
kişnedi. O zaman Tonyukuk keskin bir ıslık çalarak
«Hayda! » diye bağırdı ve atını mahmuzlayarak duvarın
kıyısına doğru sürdü. Çinlilerin şaşkınlıktan ve korkudan
açılan gözleri önünde atıyla birlikte sıçrayarak duvardan
aşağıya uçtu.
Tonyukuk'un atladığı yer, duvarın en alçak yeriydi.
Fakat yedi sekiz adam boyunda olan bu yerden atlayanın
da sağ kalmayacağı belliydi. Çinliler bunu bildikleri için
atın da, sahibinin de ölmüş olduğu muhakkak diye bakı­
yorlar, hatta çerilerden bazıları bu atlayışın korkunçluğu
dolayısıyla aşağıya bakmaktan bile çekiniyorlar, garip bir
korku duyuyorlardı. Halbuki Tonyukuk büyük bir ustalık
ve soğukkanlılıkla atlamış, atı duvarı aşarken atının eye­
rine basarak ayağa kalkmış, atın yere düşmesine bir
adam boyu kala da kendisini onun üstünden fırlatarak
toprağa düşmüştü. Tam o sırada, yüz adım kadar ilerde
bir toprak yığını arkasından duvarı· gözetleyen bir atlı,
yedeğindeki atla birlikte, hızla Tonyukuk'a yaklaşmış,
Tonyukuk yedekteki ata sıçrayınca ikisi de kuzeye doğru
at sürmüşlerdi. Bu işler o kadar çabuk olmuştu ki Yüzba­
şı Ven duvardan aşağıya bakınca ölü attan başka bir şey

468

•

Bozkurtlar Dlrlllyor

görmemiş, nal seslerini işitip de gözlerini biraz daha
kaldırınca uzaklaşan iki atlının kaldırdığı tozları görerek
bol keseden sövmeye başlamıştı.
*
• *

Bir ağaçlığın kıyısında atının üstünden ufku gözleyen
Kutluk Şad dörtnala iki atlının geldiğini görünce toprağa
dikmiş olduğu gönderini kavradı. Bu gönderin tepesinde
altından bir kurt başı vardı.
İki atlı Kutluk Şad'ın yanına gelince atlarından indiler.
Yere diz vurarak onu selamladılar. Şad söze başladı:
- Tonyukuk! Boyla Bağa Tarkan! Kurt başlı sancağı ar­
tık kaldırıyoruz.
Tonyukuk'u Çin duvarının dışında beklemiş olan Boyla Bağa Tarkan cevap verdi:
- Yıllarca bugünü bekledik:
Tonyukuk ilave etti:
- Kurt başlı sancaği kaldırmak için en elverişli çağda­
yız. Çünkü Çin'in ruhu yıpranmıştır.
Bozkurt soyunun olgun ve dinç bir oğlu olan Kutluk
Şad yine söze girişti:
- Tonyukuk! Tarkan! Kür Şad'dan beri bu beşinci dav­
ranıştır. Siz benimle birlik olursanız, Tanrı yardımı ile
Görk Türk devletini yeniden kurar, Ötüken'den dört yana
ordular yürütürüz. Tanrı yardım ederse çerimiz kurt gibi,
yağı çerisi koyun gibi olur. Tanrı dilerse Ötüken'de Türk
türesi yürür, Kadırkan'dan Demirkapı'ya dek Türk budu­
nu birleşir. Atalarımın yurdunda atalarımın devletini· di­
riltmek için sancağı kaldırıyorum. Bu savaşa benimle bir­
likte atılacağınıza söz veriyor musunuz?
İ ki şakırtı işitildi: İ ki Türk beği kılıç çekmişlerdi. Türk
göreneğince and içtiler:
- Gök girsin, kızıl çıksın! . ..

•
• •

Tonyukuk küçük tahta levhalara yazılar yazarak inan­
dığı adamlarla dön yandaki dağınık Türk obalarına yol­
lamış, anlan Kutluk Şad'ın bayrağı altına çağırmıştı. O
gün toplantı günüydü. Akşama kadar dön bucaktan
onbeş kişi daha gelerek Kutluk Tegin'in tuğuna girdiler.
Bunların arasında Onbaşı Ö rpen, Börü Beğ, Kızıl, Taçarn
ve son olarak yetişen Urungu da vardı.
Enesi sabah Kutluk Şad'la, on yedi kişi, Gök Türk
devletini diriltmek için harekete geçmişlerdi. Tonyukuk'
un tavsiyesi ile ilk önce Çin karakollarından birine saldı­
rıp bir başarı kazanmayı uygun görüyorlardı. Bu başarı
Türkler arasında duyulunca kendilerine katılanlar çoğala­
cak, birliğe doğru bir adım atılacaktı.
Tonyukuk, Çin kulelerinin durumunu iyi biliyordu.
Yirmi yıldır aynı kulede duran Yüzbaşı Ven'in yaman
bir Türk yağısı olduğunu da biliyordu. Ona vurulacak
darbenin tesiri daha büyük olacaktı. Tasarı ona göre ha­
zırlandı: Bu kulenin yakınında, yarım günlükten daha az
·
bir yere birkaç çadır kuruldu. Kutluk Şad'ın erlerinden
birkaçı bu çadırlara girdiler, ötekiler daha uzakta, çadırla­
rı görebilecek bir yere saklandılar. O kadar iyi saklandılar
ki kimse orada on kişinin gizli olduğunu anlayamazdı.
Çadırdakilerden birkaçı her gün atlara binerek kuzeye
avlanmaya gidiyorlar, çadırların içinde de birkaç er gizli
duruyor, fakat çadırlardan dışarı hiç çıkmıyorlardı. Yalnız
deliklerden güneyi gözetliyorlar, gelen giden var mı diye
bakıyorlardı.
Birkaç gün sonra Yüzbaşı Ven'in çaşıtları bir Türk
obasının oraya konduğunu bildirince Ven'in asık suratı
gülümsedi. Bir yıldır kendisine hiçbir av çıkmıyordu. İşte
yine şu ıslak sıçahların hakkından gelecekti. Bir sabah en

470 • Bozkurtlar Dlrlllyor

seçme çerilerinden otuz atlı alarak gafil Türk obasına
yöneldi.
O gün Börü Beğ'in buyruğundaki dört er nöbetçi idi­
ler. Gözlerini uydurdukları çadır deliklerinden Çinlileri
görünce hazır bulunan çıraları tutuşturup çadırın tepe­
sindeki deliğe tuttular. Tepedeki delikten çıkan duman
uzakta gizlenmiş olanlara Çinlilerin yaklaştığını bildiri­
yordu. Yüzbaşı Ven'in otuz atlısı obaya yüz adım yakla­
şınca içerde saklı duranlar Börü Beğ'in buyruğu ile dışarı
fırlayarak yanyana durdular ve Gök Türklere yakışan bir
çabuklukla Çinlileri ok yağmuruna tuttular. Otuz Çin
çerisi bir anda karmakarışık oldu. Fakat karşılarında
yalnız beş Türk yayası görünce yüzbaşılarının buyruğu ile
onlara doğru at saldılar. Çinliler bir yandan dökülüyor,
bir yandan da Türklere yaklaşıyorlardı. Çoğunun atı vu­
rulmuş, yaya kalmışlardı. İki taraf birbirine değdiği za­
man Çinliler yirmi kişi kalmış, bu yirmiden yarısının da
atları vurulmuştu.
Şimdi çadırların önünde sert bir kılıç vuruşu başla­
mıştı.
Yüzbaşı Ven, Gök Türklere yaklaşmak üzere iken atı
vurulduğu için yaya kalmış, fakat hemen sıçrayarak Börü
Beğ'in karşısına dikilmekten de geri kalmamıştı. Çinlile­
rin kimi atlı, kimi yaya olduğu için birbirlerini de çiğni­
yorlar, beş kişinin hakkından gelemiyorlardı.
Çadırda kadın ve çocuk bulup da kolayca bir başarı
kazanacağını sanan Ven, bu çetin çerileri görünce kuşku­
lanmış, fakat yapacak başka bir şey olmadığı için de kılıç
tokuşturmaktan geri kalmamıştı.
Börü Beğ, biri Yüzbaşı Ven olan iki yaya Çinliyle vu­
ruşuyor, ötekiler arkalarını çadırlara vermiş oldukları
halde bir kalabalığa karşı çarpışıyorlardı.
Ven, bir iki deneme yaptıktan sonra sert bir saldırışla
ileri bir adım attı ve karşısındakini devireceğinden emin

Bozkurtlar Dlrlllyor

•

471

olduğu bu kılıç vuruşunu yaparken «Al! » diye haykırdı.
Fakat bu saldırış kendisine az kalsın pahalıya mal olu­
yordu. Börü, keskin bir çelişle onun kılıcını, yana savur­
muş, bu sert hareketle yüzbaşının kılıcı yere düşmüştü.
Ven geriye fırlayarak çabucak kılıcını yerden aldı. Yeni
bir hücuma hazırlanıyordu. Fakat bu sırada anlamadığı
bir şey oldu: Kendi çerilerinden atlı olanlar birdenbire
dönerek güneye doğru kaçmaya başladılar. Kuzeye bakan
Ven işi anlamakta gecikmedi. İlerde, tozu dumana kata­
rak bir bölük atlı doludizgin geliyordu. Ven pusuya düşü­
rüldüklerini sezdi. Yanında yedi sekiz yaya çerisiyle yeni­
den Gök Türklere saldırdı.
Artık Börü Beğ'le teketek dövüşüyordu. Demin ken­
disiyle pek kolay vuruştuğu Börü'nün karşısında şimdi
adım adım geriliyor, hatta çenesinde açılan bir çizikten
de kan sızıyordu. Yüzbaşı Ven, Çin ordusunun en iyi su­
baylarındandı. Fakat bu kudurmuş Gök Türk, sanki kırk
yıllık yağısı imiş gibi gözünü daldan budaktan sakınma­
dan atılıyor, öyle vuruşlar yapıyordu ki, Ven kendisine
birkaç kılıçla saldırılıyormuş gibi her yandan kılıçla kuşa­
tılıyor, gerilemekten başka bir şey yapamıyordu.
Bu sırada Kutluk Şad'ın buyruğundaki on iki kişi ye­
tişerek bir an için durdular. İki üç kılıç vuruşuyla Ven'
den başka hepsini yere serdiler. Kutluk Şad, kaçanları ko­
valamak için buyruk verirken, birden Onbaşı Örpen'in
atından atladığı görüldü. Koşaradım Ven'e doğru gider­
ken şöyle bağırıyordu:
- Dur Börü! Sakın vurma!
Börü bir adım gerileyerek durdu. Ven solumaya baş­
lamıştı. Örpen haykırdı:
- Börü! Yüzbaşı Ven'i tanımadın mı?
O da tanımıştı. Yirmi yıl öncesinin öcünü almak için
saldıracaktı. Fakat Örpen bırakmadı:

472

•

Bozkurtlar Dlrlllyor

- Onu bana bırak! Senin yalnız evdeşinle bir oğlunun
kanına girmişti. Benim evdeşimle beş oğlumu öldürdü.
Sonra kaşları çatılarak gürledi:
- Kancık dölü! Şimdi sıra benim! . ..
Korkunç bir saldırışla Çinliye saldırdı. O kadar hızlı
saldırıyordu ki Ven'in çevresinde fırdolayı dönüyor, oı:ıu
şaşkına çeviriyordu.
Örpen onu çadırlara doğru sürmüştü. Artık gerileye­
cek yer kalmamıştı. Birden Örpen'in sesi yükseldi:
- Al! Bu evdeşimin hakkı ! . ..
Çinlinin yüzünde uzun bir kılıç yarası açılmıştı. Fakat
başına geleceği bildiği için kendisini koruyor, son bir
debelenişle dövüşe devam ediyordu. Kılıç şakırtıları ara­
sında Örpen'in sesi yeniden gürledi:
- Al! Bu birinci oğlumun hakkı ! ...
Çinlinin tulgası parçalanmış ve kılıç alnına değmişti.
Örpen kanlı bir oyun oynadığı halde düş görüyor gibi
başka türlü bakıyor, kendisine «ÖÇ, öç» diye haykıran ses­
ler duyuyordu. Bir saldırış daha yaparak haykırdı:
- Al! Bu ikinci oğlumun hakkı ! .. .
Yüzbaşı Ven, omuzuna bir kılıç yemiş, zırhı kendisini
korumuş, hafif bir yara ile kurtulmuştu.
Kılıçlar birbirine çarpıyor, üstünde zırhı olmayan Ör­
pen yalnız saldırıyor, vuruyor, . kendisini korumayı dü­
şünmüyordu.
- Al! Bu üçüncü oğlumun hakkı! . ..
Örpen, Çinlinin koluna kılıcını yapıştırmıştı. Kılıcını
elinden düşürürken Ven'in hafifçe inlediği işitildi. Örpen,
dördüncü oğlu için de yaman bir vuruş yapmak için kılı­
cını hızla kaldırır ve <<Al! » diye bağırırken sert bir buyruk
işitildi:
- Vurma! ... Bırak kılıcını alsın . . .

Bozkurtlar Dirlllyor

•

473

Bunu Kutluk Şad söylüyordu. Börü, kendi kılıcının
ucu ile Ven'in kılıcını iterek ona doğru iletirken Örpen
yeniden haykırdı:
- Tez davran! Kılıcını kavra!
Kurtuluş yoktu. Çinli, sızlayan sağ kolu ile vuruşama­
yacağını anlayarak kılıcını sol eliyle kavradı. Fakat sağ
eliyle bir şey yapamamış olan Ven sol eliyle ne yapabilirı.
d'?
Kılıçlar yeniden çarpıştı. Şimdi yalnız şırak şırak diye
birbirine çarpan kılıçların çıkardığı ses işitiliyor, Ö rpen'in
gözlerinden saçılan yalazlar Ven'i yirmi yıl önce işlediği
cinayet için pişman ediyordu.
Beride Börü, atılmamak için kendisini güç tutuyor,
Kutluk Şad'ın gerisindeki birkaç çeri kayıtsız bakışlarla
vuruŞu seyrediyordu. Kılıç sesleri düzgün bir vuruşla
şaklarken birden bir vuruşun aksadığı işitildi. Hemen ar­
kasından da Örpen'in sesi gürledi:
- Al ! . Bu dördüncü oğlumun hakkı! .. .
Ven, göğsüne bir kılıç dürtüşü yemiş, zırhı delinerek
göğsünden yaralanmış, ızdırapla diz çökmüştü. Örpen
hırsını alamıyordu:
- Ayağa kalk kabadayı! diye bağırdı.
Ven kalkmaya davranıyor, fakat kalkamıyordu. Örpen
'
hırsla gülümsedi:
- Küçük çocukları öldürürken çok iyi kılıç kullanıyordun Çin kahramanı! Haydi bakalım, kendini göster! . . .
Yüzbaşı Ven bitkin bir durumda, korku içindeydi.
- Vurma! Sana akça veririm! diye sızlandı.
Ö rpen bir adım ilerledi:
- Senin canın akçaya değer mi? Davran... Yoksa...
Örpen sözünü tamamlayamadı. Çünkü onun kılıcını
indirmiş olmasını fırsat bilen Ven birden fırlayarak bir
saldırış yapmış, Ö rpen'in yüzünde bir yara açmıştı.

474 • Bozkurtlar Dlrlllyor

du:

Örpen buna hiç aldırmadı. Gürleyerek kılıcını savur­

- Al! Bu beşinci oğlumun hakkı! . ..
Sonra, elinden kılıcı düşen ve başına yediği kılıçla yı­
kılmak üzere bulunan Ven'e bir kılıç daha sallayarak:
- Al! Bu da benim hakkım! . .. diye bağırdı.
Örpen'in hakkı tam Türk usulü olmuş, Çinlinin başı
gövdesinden ayrılarak Börü'nün önüne kadar yuvarlan­
mıştı.
Örpen yüzünden akan kanları yeni ile silerek:
- Bu da it dalaması! diye söylendi .
•
* *

O gece, Gök Türk devletini diriltmek için pusata sarı­
lan on sekiz kişi ilk başarılarını kutluyorlardı. Yüzbaşı
Ven'in çerisinden yalnız iki üç tanesi kurtularak Çin du­
varının arkasına geçebilmiş, ötekilerin hepsi tepelenmiş­
ti. Tonyukuk'un buyruğunda, Çin duvarına kadar giderek
kaçanları kovalayan on kişi, kulelerden birinin önünde
gösteri yapmışlar, aşağıdan seslenerek er dilemişlerdi. Bu
kulenin subayı olan Çin yüzbaşısı, aşağıdakilerin kim ol­
duğunu bilmeden bozuk bir Türkçe ile ne istediklerini
sorduğu zaman Tonyukuk düzgün bir Çince ile şöyle ce­
vap vermişti:
- Sana düğün var demedim miydi? İşte düğün başladı.
Sen ve bütün Çinliler davetlisiniz. Bu düğün biraz kanlı
olacak ama ne yapalım? Türk düğünü böyle olur.
Şimdi bir su başında çadırlarını kurmuşlardı. Çinliler­
den alınan ukalan Kutluk Şad üleştirmişti. Tanrı, kut
verdiği için işi başarmışlar, içlerinden hiç kimse de öl­
memişti. En büyük yarayı Onbaşı Örpen almıştı ki o da
ona it dalaması kadar ehemmiyetsiz geliyordu.

Bozkurtlar Dlrlllyor • 475

Kurt başlı sancak Kutluk Şad'ın çadırı önüne dikilmiş­
ti. Konuşmuyorlar, fa.kat bu sancağın Ötüken'e dikileceği
günü düşünüyorlardı. İçlerindeki inanç bu düşüncenin
gerçekleşeceğini onlara müjdeliyor, yürekleri sevinçle
çarpıyordu.

Bahtiyar Uyku

N YEDİ, on se'ldz yaşlarında gözüken bir genç, sırtın­
O da bir torba olduğu halde yorgun argın yürüyordu.

Gün doğmadan önce yola çıkmış olan bu gencin sırtında­
ki torba kırık demir parçalarıyla doluydu. Güneş batmak
üzere olduğu halde daha ağzına bir lokffia koymamıştı.
Büyük bir çabayla yürüyor, acele ediyordu:
Bir Gök Türk olan bu sağlam yapılı genç ata çok iyi
biner, oku beş yüz adıma düşürür, kılıcı vurunca zırhı
keserdi. Fakat o kadar yoksul düşmüştü ki at şöyle dur­
sun, şimdi bir yayı, hatta belinde· küçük bi� bıçağı dahi
·
yoktu. Büyük bir ülküye koşan insanların yılmazlığı ile
sonsuz bozkırda yaya yürüyor, bir an için olsun mola ver­
mek aklına gelmiyordu.
Birden adımlarını hızlandırdı. Çok ilerde bir · kayalık
görmüştü. Kayalığa oyulmuş mağaraların kapı sına vardı­
ğı zaman güneş ufukta kaybolmuştu. Sırtındaki torbayı
yere bırakarak geniş bir soluk aldıktan sonra mağaradan
içeriye doğru şöyle bir baktı. Orada, ince bir toprağın üs­
tünde ak saçlı bir ihtiyar yatıyordu.
Bu gencin anasının dedesi olan bu ihtiyar, belki yüz
yaşında bir demirciydi. Çuluk Kağan ordusunda bulun­
muş, Kara Kağan çağının parlak ve karanlık günlerini
görmüş, çok savaşlara girip çıkmış, Kara Kağan tutsak

Bozkurtlar Diriliyor

•

477

edildiği zaman onunla birlikte Çin'e götürülmüş, Kür Şad
ihtilalinden sonra yıllarca Çin zindanlarında kalmış, saç­
ları ağarmış, fakat beli bükülmemişti.
Çok usta bir demirciydi. Yaptıği kılıçlarla bıçakları
Gök Türkler kapışırlar, onlarla savaşa gitmekten hoşla­
nırlardı. Bu mağaraya sığındıktarı sonra da bıçak yaparak
hayatını kazanmak istemiş, fakat Gök Türkler darmada­
ğınık oldukları için iş Çıkmamış, o da ocağını söndürmüş,
sefil bir hayata razı olmuştu. Son zamanlarda torununun
getirdiği yarıbuçuk yiyeceklerle yaşıyor, artık yürüyecek
hali bile kalmadığı için zamanının çoğunu mağarada
yatmakla geçiriyordu. Torunu kendisine doğru bir adım
atarak:
- Dede! Sarıa bir yığ!n demir getirdim. Bana bunlar­
dan bir kılıç yapar mısın? dedi.
İhtiyar güçlükle doğruldu:
- Benim çalışacak gücüm kalmadı ki... diye cevap ver­
di.
Genç oralı değildi. Alnından akmakta olan teri yeniyle
sildikten sonra yeniden söze girişti:
- Bu demirleri oba oba dolaşarak topladım. Obaların
çoğunda kılıç, bıçak kalmamıştı. Yalnız kırık dökük kılıç
parçaları, bıçak kırıntıları bulunuyor, bunları ata hatırala­
rı diye saklıyorlardı. Bunları toplamak için çok yalvardım.
Gün doğmadan yola çıkıp gün batana kadar yürüdüm.
Açım. Susuzum. Yorgunum. Bitkinim. Ama sen bana bir
kılıç yaparsan bütün çektiklerimi unutacak, bahtiyar ola­
cağım.
Kocamış demirci gülümsedi:
- Ne çabuk bahtiyar oluyorsun? Bir kılıçla bahtiyar
olan sen, acaba Gök Türk devleti dirilse sevincinden deli­
recek misin?

478

•

Bozkurtlar Dlrlllyor

- Gök Türk devleti dirileceği için bahtiyarım. Kılıcı da
Gök Türk devletini diriltecek savaşlara katılmak için
istiyorum.
İhtiyar yerinden fırladı:
- Ne demek istiyorsun Buluç?
Buluç'un gözleri parlıyordu:
- Dede! On günden beri kurt başlı sancak Kutluk Şad­
'ın elinde yükseliyor. Dört bucağa haber saldılar, savaşa­
cak er arıyorlar. Ben belimde kılıç olmadan onların arası­
na nasıl katılırım?
İhtiyar heyecanlanmıştı:
- Kutluk Şad mı? Kutluk Şad'ı tanırım. Bozkurt soyu­
nun en yavuz eridir. Şimdi sen benden kılıç mı istiyor­
sun? Yapacağım. Bu benim, uzun dirliğimdeki en tatlı
işim olacak. . . Çabuk, demirleri buraya getir...
Buluç, torbayı yeniden sırtlayarak mağaranın içindeki
örsün yanına kadar getirdi. Burada yıllardır kullanılmaya
kullanılmaya tozlanmış, toprakla karışmış, bir yığın kö­
mür duruyordu. İhtiyar, gençleşmiş gibi, kendinden
umulmayan bir çabukluk ve çeviklikle çıraları yaktı, üze­
rine kömür attı. Kartal kanadından yapılmış yelpazeyi
eline aldı. Sonra ocağın karşısında diz çöküp başını yuka­
rı kaldırdı. Ellerini açarak: .
- Ulu Tanrı! Bana güç ver. Yıllardır işlemeye işlemeye,
çalışmasını unutan ellerime biraz ustalık, kollanma biraz
güç ver! diye yakardı.
Buluç sevinçliydi. Artık dinlenebilirdi. Mağaranın içi­
ne uzandı. Açlık, susuzluk. Şimdi bunlar ondan uzaktı.
Ocağın alevi yüzüne vurur, çekiç sesleri bozkırın boşlu­
ğunda kaybolurken derin bir uykuya daldı. Çekicin örse
inerken çıkardığı sesler, ona çocukluğunun en kaygısız
yani en bahtiyar günlerinde bile duymadığı tatlı bir ninni
gibi geliyordu. Çekicin her vuruşu ülküye doğru atılan
bir adımdı. Çekiç, örse vura vura kılıç yapılacak, kendisi

Bozkurtlar Dirlllyor • 479

kılıcı takınca Kutluk Şad'a katılacak, sonra Ötüken'e var­
mak için kutlu savaş başlayacaktı. Buluç uyuyordu. Bü­
yük bir yorgunluktan sonra daldığı bu derin uykudan
onu kimse uyandıramazdı. Öyle olduğu halde ihtiyar, çok
ihtiyar dedesinin çekiç vuruşlarını duyuyordu. Tıpkı
gençliğinde olduğu gibi aşkla, şevkle ve kuwetle vuru­
yor, yapılacak kılıcı torunu değil de kendisi kuşanacak­
mış gibi çalışıyordu: Tırak! . .. Tırak!. .. Tırak!. ..
Bu ahenkli ses, beride rahat rahat uyuyan gence pek
uzun, sanki bir gece değil de bir yıl sürmüş kadar uzun
geldi.
•
* *

Tan yeri ağarırken gözlerini açan Buluç bütün gövde­
sinde bir sıcaklık duymuştu. Bu �ece düş görmemişti.
Fakat dedesinin nasıl çalıştığını düşte değil de gerçek­
te görmüş gibi biliyordu. Kulaklarında hala çekicin örse
inerken çıkardığı sesin yankıları uğulduyordu. Ona öyle
geliyordu ki son çekiç sesinden kısa bir an sonra uyan­
mıştı.
Gözleri ocağa ilişti. Ateş yeni yakılmış gibi dolu, ya­
lazlı ve parlaktı. Yattığı yerden yavaşça doğruldu. Birden
gözleri sevinçle parladı: Yanı başında gösterişli bir kılıç
kırk yıllık arkadaş gibi yatıyordu. Onu hemen eline aldı.
Yüreği sevinçle çarpıyordu. Yavaş yavaş kınından sıyırdı.
Bu kılıç insanın gözünü kamaştıracak kadar parlaktı. De­
desine bir şeyler söylemek için öteye baktı. Dedesi saba­
ha kadar çalışmaktan doğan bir yorgunlukla ince toprak­
tan yatağında yatıyordu. Keçesini bile üstüne çekecek
kadar zaman bulamamıştı. Buluç ona acıyarak baktı. Şu
kocamış dede, savaş lafı olunca sabaha kadar uyumadan
nasıl çalışıyor ve ne güzel bir eser meydana getiriyordu ! . ..

480

•

Bozkurtlar Diriliyor

Birden Buluç'un gözlerine güzel bir bıçak ilişti. Bunu da
dede yapmış ve kılıcın biraz ilerisine bırakmıştı. İşte bir
gecede iki bahtiyarlığa birden ermişti. O yalnız bir kılıç
için bu kadar emeğe, sıkıntıya katlanmışken şimdi fazla­
dan bir de bıçağı olmuştu.
Buluç hafifçe uzanarak bıçağı aldı. Kınından sıyırarak
dikkatle gözden geçirdi. Herhalde yarınki savaş arkadaş­
ları bu bıçaktan ötürü kendisini kıskanacaklardı. Gülüm­
seyerek dedesine baktı.
Birden bir sevinç haykırışıyla haykırmamak için. ken­
.
dini güç tuttu: Bıçağın bir adım ilerisinde bir kılıç daha
duruyor, onun da bir adım ilerisinde başka bir kılıç göze
çarpıyordu. Buluç yerden fırlayıp gürültü etmemeye çalı­
şarak kılıçları aldı. Mağaranın kapısına dönerek aydınlık­
ta gözden geçirdi. Bunlar olağanüstü kılıçlardı. Birden,
sıyırdığı son kılıcın üzerinde bir yazı gördü. Dedesi bura­
ya <ıKutluk Şad» yazmıştı. Kılıcın öteki yüzünü çevirdi.
Burada da <ıİlteriş Kağan» kelimeleri okunuyordu. Bir an
İlteriş Kağan'ın kim olduğunu düşündü. Aynı kılıca ya­
zıldığına göre herhalde Kutluk Şad'ın başka bir adı, belki
de, belki değil, muhakkak, kağan olduktan sonra alacağı
addı.
Buluç merakla öteki kılıcı da sıyırıp baktı. Burada?
<ıKür Şad'ın oğlu» kelimeleri yazılıydı. Evet, hatırlıyordu:
Dedesi, Kür Şad'ın bir oğlu olduğunu, Kür Şad ihtilalinde
pek küçük olan bu çocuğun anası tarafından kaçırıldığını,
hatta birçok gece de kendi çadırında konuk kaldıklarını
anlatmış, sonra kendi atını, pusatlarını vererek bunları
nasıl kaçırdığını, Çinlilerin kendisinden kuşkulanarak
nasıl hapse atıp işkence yaptıklarıriı, fakat Kür Şad'ın
konçuyu ile oğlu kurtulsun diye bütün acılara katlanarak
hiçbir şey söylemediğini, bu yüzden yıllarca güngörmez
zindanlarda süründüğünü birer birer söylemişti. Fakat
Kür Şad'ın oğlunu nasıl bulup da verecekti? Buluç şimdi·

Bozkurtlar Dirillyor

•

481

lik bu bilmece ile uğraşmayı lüzumsuz bularak kendi kılı­
cını kınından sıyırdı. Bir yüzünde <ıBuluç» yazısını okudu.
Dedesi, nerden bulmuşsa bulmuş, oraya bir de kılıç kayı­
şı bırakmıştı. Buluç kılıcını kuşanıp bıçağını takarak ma­
ğara kapısından çıktı. Güneş, şimdiye kadar görülmemiş
bir güzellikle doğuyordu.
Bir zaman ufuklara ve göklere baktı. Tatlı rüzgar ca­
nına can katıyordu. Bir eksiği vardı ama ne olduğunu an­
layamıyordu. Birden gülümsedi:
- Bahtiyarlık beni esritti! diye söylendi.
Eksiğinin ne olduğunu keşfetmişti. Fena halde açtı.
Acaba dedesinin kıyıda bucakta kalmış biraz yiyeceği var
mıydı? Bunu anlamak için mağaraya girdi. Çevresine
bal..marak usul adımlarla dedesine yaklaştı. Dün getirdiği
demirlerin büyük bir kısmı yerde duruyordu. Görünürde
başka bir şey yoktu. Kırık bir çanakta biraz su vardı. Onu
kana kana içti. Sonra gözleri dedesine takılarak hayretle
durdu. Onun sağ elinde çekiç duruyordu. Sol eliyle bü­
yük kıskacını tutuyordu. Kıskaç, kılıç yapılacak bir demir
parçasını kavramıştı. Demek ki dede pek yorgun düşerek
oturmuş, oturmasıyla dalması bir olmuştu. Fakat neden
bu kadar hareketsiz ve soluktu? Buluç bir dizini yere
koyarak eğildi. <ıDede» diye seslendi. Dedesi gülümsü­
yordu. Daha hızlı olarak yeniden çağırdı. Sonra elini
onun alnına götürdü. Islaktı. Bu yaz ayında, bütün gece
ocak başında çalışmak onu herhalde çok yormuş, terlet­
mişti. Birden elini dedesinin . yüreğine bastırdı. Şöyle
birden ona sayacak kadar bir zaman geçtikten sonra de­
rin bir ah çekerek ayağa fırladı. Dede ölmüştü.
Yüz yılın yükünü taşıdıktan, bir torun bile değil de to­
runun oğlundan başka herkesi, her şeyi kaybettikten
sonra tam Bozkurtların sancağı yükselirken demirci öl­
müştü.

482

•

Bozkurtlar Dlriliyor

Buluç onun yüzüne yeniden baktı. Bu yüzde hayattan
ayrılmanın hiçbir kederi yoktu. Bilakis o kadar bahtiyar
bir yüzdü ki, ömrünün en bahtiyar anında rüya gören,
yahut bahtiyarlığı damarlarının içinde duyan bir kimse de
ancak bunun gibi gülümseyebilirdi.
O, güç vermesi için Tanrı'ya yakararak işe başlamış,
bütün dirliğinde yaptığı kılıçların en güzeli olan üç tane­
sini yapmış, sonra yüz yıl çarpa çarpa, felaket ve sefalet
göre göre örselenmiş, aşınmış olan yüreği bu yıpratıcı
gece çalışmasına dayanamayarak durmuştu.
Bununla beraber bu kadarı bile ne güzel, ne büyük bir
sonuçtu. İ htiyar demirci, Kutluk Şad'ın tuğ kaldırdığını
işitince canlanmış, hiçbir zaman kaybetmediği inancıyla
güçlenmiş, bu kutlu savaşa kılıcıyla yapamadığı yardımı
çekiciyle yapmak için insan gücü üstünde emek harcaya­
rak bütün gece çalışmış, gözleri iyi görmediği, geceleyin
mağara daha çok karanlık olduğu halde yalnız ocaktan
çıkan yalazla yetinerek üç kılıçla bir bıçak yapmış, sonra
büyük bir bahtiyarlık içinde, topraktan yatağına uzanarak
bu dünyadan göçüp gitmişti...
· O şimdi bir daha uyanmamak üzere bahtiyar bir uyku
uyuyordu. Doğrusu, böyle bir emekle bu bahtiyar uykuyu
uyuyabilmek, yüz yıl çile çekmeye değerdi.
Uyuyordu. Gök Türk devletini diriltecek kılıç şakırtı­
larını duyar gibi, Ötüken'de dalgalanacak sancağı görür
gibi, yarını, yarın neler olacağını bilir gibi uyuyordu.
Buluç şimdi ayakta taş gibi duruyordu. Gök Türk sa­
vaşçılarına kılıç yapmak için didinirken ölen ihtiyar de­
mirciye karşı içi saygıyla doluyordu.
Birden uzaktan nal sesleri işitir gibi oldu. Ağır ağır
mağaranın kapısına yaklaştı. Tozu dumana katarak bir
bölük atlı doludizgin geliyordu. Heyecanlanmıştı. Sakın ...

Bozkurtlar Dlrlllyor

•

483

Bunlar Türk atlılarıydı. Mağaranın önünde durdukları
zaman Buluç, kurt başlı sancağı görüp Kutluk Şad'ı tanı­
makta gecikmedi. Yere diz vurdu.
Kutluk Şad kendi ordusuna katılacağını bildiği bu
gence sordu:
- Adın ne?
- Buluç.
- Bize katılacak mısın?
- Evet Şad.
- Burada kocamış bir demirci olacak, bilir misin?
- Dedemdir.
- Nerede?
Buluç başını eğdi. Gözleri dumanlanmıştı:
- Dedem bu sabah Uçmağa varmıştır Şad!
Kutluk Şad çevik bir atlayışla atından indi. Bir anda
bütün çeriler de öyle yaptılar. Ardında Tonyukuk ve Boy­
la Bağa Tarkan olduğu halde mağaraya giren Kutluk Şad,
ihtiyar demircinin ölüsü önünde saygılı bir duruşla dur­
du. Sonra Tonyukuk'un gerisinde duran Buluç'a dönerek:
- Nasıl oldu, anlat! dedi.
Buluç demir parçaları dolu torbayı getirdikten sonra
olup biteni anlattı ve Kutluk Şad için yapılmış olan kılıcı
ona uzattı:
- Bu kılıç senin için yapılmıştır Şad! dedi.
Kutluk Şad kılıcı eline aldı:
- Benim için yapıldığını nereden biliyorsun?
Tonyukuk'la Boyla Bağa Tarkan, kılıcı sıyırmış olan
Kutluk Şad'a yaklaştılar ve üçü birden <ıİ lteriş Kağan»
kelimelerini okuyarak birbirlerine baktılar. Sonra öteki
yüzünde <(Kutluk Şad» adım gördüler. O zaman
Tonyukuk:
- Kutluk Şad, dedi, bu emektar demircinin gönlüne
Tanrı'dan bir ses gelmeseydi bunu yazmazdı. Gök Türk
devletini kurabilirsek sen İlteriş Kağan olacaksın.

484 • Bozkurtlar Dlrlllyor

Kutluk Şad cevap vermedi. Yalnız kabul makamında
başını salladı. Sonra Buluç'un uzattığı ikinci kılıcı alarak
sordu:
- Bu kimin?
- Kür Şad'ın oğlunun!
Kutluk Şad'ın kaşları çatıldı:
- Kür Şad'ın oğlu yaşıyo� mu?
- Yaşıyor Şad!
Buluç, dedesinin vaktiyle kendisine söylediklerini an­
lattı. Boyla Bağa Tarkan söze karıştı:
- Ben de buna benzer bir şey işitmiştim. Buyruk verir­
sen çerimize soralım.
- Sor bakalım.
Şad, Tonyukuk ve Tarkan arkalarında Buluç olduğu
halde mağaradan çıkmışlardı. Bağa Tarkan'ın sesi erler
arasında bir çalkanma yaptı:
- Aranızda Kür Şad'ın oğlu var mı?
Derin bir sessizlik ... Tarkan bir daha sordu:
- İhtiyar demirci, Kür Şad'ın oğlu için kılıç yapmış.
Aranızda Kür Şad'ın oğlu var mı?
Yine cevap veren olmadı. O zaman Kutluk Şad'ın buy­
ruğu işitildi:
� Bağa Tarkan! Kür Şad'ın oğlu ortaya çıkıncaya kadar
taşımak üzere bu kılıcı dilediğin ere ver.
- Buyruk senindir.
Sonra, Boyla Bağa Tarkan bir bir hepsinin önünden
geçti. Taçam'ı seçerek:
- Al! Kutluk Şad'ın buyruğunca iyi gözet! dedi.
Kimse bu güzel tesadüften Urungu kadar sevinme­
mişti. Fakat bu sevinç bir sır gibi gizli kaldı .
•
• •

Bozkurtlar Dlrlllyor

•

485

Kutluk Şad'ın çerileri uzun bir zaman mağaranın ö­
nünde kaldılar. İhtiyar demirciyi gömdüler. Çeri içinde.
iki demirci, Buluç'un getirmiş olduğu demirlerin kalanın­
dan kargılar, kılıçlar ve tulgalar yaptılar. Sonra Buluç'u da
aralarına alarak gitmeye hazırlandılar. Boyla Bağa Tarkan
ona çerideki fazla atlardan birini vermiş ve:
- Seninle yetmiş iki kişi olduk. Onbaşın Börü'dür!
demişti.
Sonra yetmiş atla doludizgin yürüyüşe kalkmışlar ve
yıldırım hızıyla ileriye atılmışlardı. En önde kurt başlı
tuğ dalgalanıyor, arkasında Gök Türk devletini diriltmeye
kalkan kahramanlar geliyordu. Kaşlar çatılmış, ağızlar
kilitlenmiş uçuyorlar, koyu kumral uzun saçları dal­
galanırken kartal bakışlarıyla ileriye bakıyorlardı. Gözleri
yalnız ilerisini görüyor, arkada kalan hiçbir şey hatıra
gelmiyordu.
Fakat bu yıldırım atlıların arasında yalnız birisi, ara­
sıra başını arkaya çevirip bakıyor, sonra ıslak gözlerini
eliyle silerek arkadaşlarıyla aynı hizada ileriye doğru akı­
yordu.
En gerideki dizide bulunan ve gözleri arkada kalan er
Buluç'tu ve onun arkaya bakışları, ihtiyar demircinin can
verip gömüldüğü mağara gözden silininceye kadar devam
etti.

İlteriş Kağan

OZKIRA yeni bir bahar gelmişti. Karlar erimiş, aç top­
B rak suları içmiş, her şey yeşile bürünmüştü. Tepeleri

karla örtülü dağlar, bozkırın binlerce yıllık masalını din­
liyordu. Yamaçlarda, ormanlarda kuşlar ötüyor, yerden
canlılık fışkırıyordu.
Ağaçlı bir düzlükte tören vardı. Sağa, sola yaptıkları
akınlarla sayıları çoğalan, yoksulluktan kurtulan, zaferle
heyecanlanan Kutluk Şad'ın ordusu devlet kuruyordu.
Yedi yüz kişi olmuşlardı. İ ki bölüğü adı, bir bölüğü
yaya idi. Tonyukuk yedi yüz kişiyi düzene sokmuş, Türk
türesini yaymıştı.
- Kutluk Şad! Kağanımız olacaksın! dedi.
- Kağan olursam Türk türesini yükselteceğime inanıyor musun?
- Bunu çok düşündüm. Buğa, ıraktan bakılınca arık
mı, semiz mi belli olmaz. Ama ben seni iki yıldır yakın­
dan görüyorum. Sen Bozkurt soyunun eski kağanları gibi
ulu bir kağan olabilirsin. Onun için artık Gök Türk devle­
tini kuracağız ve sen bizim kağanımız olacaksın.
Kutluk Şad kısa bir an düşündü:
- Boyla Bağa Tarkan ne diyor?
Boyla Bağa Tarkan bir adım ilerledi:
- Senin kağan olmanı istiyorum.

Bozkurtlar Dlrlllyor

dı.

•

487

- Çeri ne diyor?
Tonyukuk cevap verdi:
- Çeri Türk kağanını tahta oturtmak için pusata sarıl-

Kutluk Şad elini Tonyukuk'un omuzuna koydu:
- Türk kağanı olmayı kabul, ediyorum! dedi.
Tonyukuk gülümsedi:
- Ben Tonyukuk, Boyla Bağa Tarkan ve çeri ile birlikte
seni Türk kağanı ilan ediyorum. Bundan sonra sen İlteriş
Kağan'sın! dedi.
Biraz düşündükten sonra şöyle tamamladı:
- Bugün için kılıç döverken ölen ve sana yaptığı kılıca
İlteriş Kağan adını yazan demircinin vasiyeti yerine gel­
miş olur.
Kağan cevap verdi:
- Tonyukuk! Kurc başlı sancağı kaldırdığım zaman
bana ilk katılan sen oldun. İki yıllık savaşlarda da yüksek
bilgi ve aklınla işi iyi idare ettin. Bundan sonra sana Bilge
Tonyukuk denecektir.
Bilge Tonyukuk orduya döndü. Ormanda uğuldayan
gür sesiyle şöyle haykırdı:
- Türk çerisi ! Bugün Gök Türk devletini yeniden ku­
ruyoruz. Kutluk Şad kağanımız olup İ lteriş Kağan adını
almıştır. Eskiden olduğu gibi yine Ötüken'e varacak, ata­
larımızın buyruğunda olan bütün boylara baş eğdirecek,
Çin'den haraç alacağız. Biz İlteriş Kağan'm buyruğunda
savaştıkça azlık budun çoğalacak, yoksul budun bay ola­
cak, Gök Türklerin adı sanı yer yüzünü kaplayacaktır.
Kılıçlar havaya kalkmıştı. Yedi yüz kişi, devletin kuru­
luşu şerefine gürlüyorlardı. Davullar çalınıyor, kımızlar
içiliyor, bir ozan deyiş söylüyordu:
Çekildi mi kılıçlar
Türkün gönlü hoşlanır.

488

•

Bozkurtlar Dlrlllyor

Kağanlığı kurmaya
Yeni baştan başlanır.
Gözler ayda, güneşte;
İlteriş Kağan başta.
Yazlar geçer savaşta,
Ötüken'de kışlanır.
İçelim kımız/an. . .
Yosma Gök Türk kızlan
Esritirken bizleri
Yavuzlar yavaş/anır.

Çinliler ve Kıtaylarla yapılan savaşlarda çok yararlık
gösterdiği için kendis ine onbaşılık verilen Urungu hazin
bir bahtiyarlık içinde ozanı dinliyordu. Anasınin ve ken­
disinin rüyası gerçekleşmişti. Artık kendi iç sızılarını
dinleyebilir, kendi kendisine yanıp yakılacak zaman bu­
labilirdi. Bu bahtiyar yedi yüz kişi arasında neden onlar
kadar sevinçli olmadığını biliyor, hatta bunu kendi ken­
disine de itiraf ediyordu. Şimdi onun gönlünde bir kadın
hayali vardı. Adı belli olmayan bu hayal, çok eskiden
ölmüş olan evdeşiyle kağan kızı Ay Hanım'ın karışıp
birleşmesinden doğuyor, ikiz gibi birbirine benzeyen bu
iki kadın bir tek varlık halinde birleşerek Urungu'nun
gözlerini ve gönlünü kavuruyordu.
Onbaşı Urungu bu kadar dünya kavgası gördükten
sonra gönlünü bir kadına kaptırdığını anlıyor, bir ses
ona: «Seveceksin» diye fısıldarken, başka bir ses: <<Seve­
mezsin» diye i.htarda bulunuyordu.
Şu savaş ne kutlu şeydi! Savaş sayesinde avunuyor,
dertlerini unutuyor, kederden sıyrılıyordu. Savaş olmasa
her halde dünyanın en dertli adamı olacağını, !iıkıntıdan
belki öleceğini düşünüyor, kendisini Çinli olarak değil de

Bozkurtlar Dlrlllyor • 489

Türk olarak yaratan Tanrı'ya içinden minnetlerini gönde­
riyordu. Gönlünde bir de gizli sevinç, daha doğrusu se­
vinç değil de ümit ışığının parladığını seziyor, bunun ne
olduğunu araştırıyordu.
Urungu kendi gönlü ile hesaplaşmalara çok eskiden
alışık olduğu için bunu da anlamakta gecikmedi. Yakında
Dokuz Oğuzlarla savaş yapılacaktı. Demek ki kötü şartlar
altında da olsa, Ay Hanım'ı tekrar görmek ihtimali vardı.
Ay Hanım aklına gelince Urungu orada takılır; başka bir
şey düşünmezdi. Onun sesindeki ezgi, bakışlarındaki
ışık, yüzündeki güzellik gönlünü oyalar, kendine geldiği
zaman içinde sevinçli bir acılık, yahut da acı bir tat diye­
bileceği şeyin yerleşmiş olduğunu anlardı.
Şimdi yine onu düşünüyor, çerinin sevinç haykırışla­
rını, kılıç oyunlarını, güreşleri ne görüyor, ne de işitiyor­
du.
Birden anasını hatırladı. İşte onun rüyası gerçekleş­
mişti. İ şte Türk Kağanı İlteriş Kağan tahta oturmuş, ordu
kurmuştu. Kendisi bu ordunun onbaşısıydı. Daha ne
isteyebilirdi? O zaman içinin gizli bir ateşle yeniden yan­
dığını sezdi: Kür Şad'ın oğlu olduğunu kimseye söyleme­
yecekti. Urungu dalgın gözlerle bir yere bakarken kulağı­
na kopuz tıngırtıları ve bir ozan sesi geliyordu.
Göz kamaşır gelince
Ayla o kız yanyana.
Birisi göz ısıtır,
Birisi girer kana.
Ay mı güzel, o kız mı?
Bunu soran sorana.
Birbirinden parçadır
Gibi geliyor bana.

490

•

Bozkurtlar Dlrlllyor

Ay bulutun bağrında
Kan sızan bir yaradır.
Ayın bahtı karanlık,
Bulutunki karadır.
Ay bir kızdır, saçını
Gece suya taratır.
Tann bu yer yüzünde
Nice aylar yaratır.
Ayla o kız bir gece
Karşı dağa indiler.
Orda gönül denilen
Bir otağa indiler.
Bulutlar yılkı oldu,
İki güzel bindiler.
Ay, kız oldu; kız da ay. . .
Birbirine sindiler.
Nice erler eriyor
O ay kızın yasından.
Esrik olur içenler
Gözlerinin tasından.
Gönülleri okşayan
Ezgi akar sesinden.
O kız çarpar insanı,
Ayrı eder usundan . . .

Urungu'nun aklında bu deyişin yalnız bir parçası kal­
mıştı:

Bozkurtlar Dlrlliyor

•

491

Ayın bahtı karanlık,
Bulutunki karadır.

Neredeyse hüzünlenecekti ki bir er kendisine bir
çamçak kımız sundu ve: j<İlteriş Kağan gönderdi! ı> dedi.
Kağanın adı anılınca artık başka düşünce kalmazdı. On­
başı Urungu toparlandı. Kağanın yolladığı kımızı içtikten
sonra: «Kağan sağ olsun!» dedi.

Urungu'nun Yarası

OKUZ OGUZ kağanı Baz Kağan, beğleri çağırmış, o­
D tağında toplantı yapıyordu:

- Beğler, dedi, azlık olan Gök Türkler yeniden hareke­
te geçtiler. Böyle giderse hepimiz için tehlike olacaktır.
Çünkü kağanları yiğit, veziri akıllıdır. Bu ikisi var olduk­
ça bizi de, Çini de, Kıtayları da yok edeceklerdir. Kıtaylar
ve Çinlilerle birleşerek bunları ortadan kaldıralım. Çinli­
ler güneyden, Kıtaylar doğudan yürüsün. Biz de kuzey­
den saldıralım. Kaabilse bu Gök Türk Kağanını ortadan
kaldıralım. Ne dersiniz?
Beğler:
-İyi olur, diye cevap verdiler�
Kağan beğlerden birine döndü:
- Kum Sengün!
- Buyur kağan!
- Sen hemen Çin'e gidip teklifimi bildireceksin!
- Buyruk senindir kağan!
Başka bir beğe hitap etti:
- Tungra Sem!
- Buyur kağan!
- Sen de Kıtay'a gidip aynı şeyi söyleyeceksin!
- Buyruk senindir kağan!
Baz Kağan biraz düşündü. Sonra beğlere bakarak:

Bozkurtlar Diriliyor • 493

Hemen yola çıkacaksınız ve yaz sonunda Gök Türk
karargahında birleşmek üzere har�kete geçmelerini sağ­
layacaksınız! dedi.
-

*
,. .

Beğler Baz Kağan'ın otağından çıkarken, epey uzakta,
bir yayanın, dikkati çekmeyecek şekilde durarak kendile­
rini gözetlediğinin farkında olmadılar. Bu meçhul adam
biraz sonra, Kum Sengün'ün güneye, Tungra Sem'in do­
ğuya doğru, yanlarında birkaç atlı olduğu halde dörtnala
hareket ettiklerini gördü. O zaman Baz Kağan'ın otağın­
daki toplantıda bulunan beğlerden en küçüğünün, Yüz­
baŞı Kadır Bağa'nın çadırına yöneldi. Bu çadırın kapısında
nöbetçi olmadığı gibi çevresinde de kimsecikler yoktu.
Meçhul adam dört yanına şöyle bir baktıktan sonra yavaş
adımlarla çadıra yaklaşıp çömeldi. Kulağını içeriye verdi.
Kadır Bağa birisiyle konuşuyor ve sesi dışardan, yarım
yamalak da olsa işitiliyordu.
Dinleyici, şöyle birden yüze sayacak kadar bir süre
sessiz ve hareketsiz durduktan sonra gürültü etmemeye
çalışarak kalktı. Yavaş adımlarla uzaklaştı. Öğreneceğini
öğrenen bu meçhul adam, Bilge Tonyukuk'un gönderdiği
çaşıttan başka bir kimse değildi. Gün kararırken atına
atlayıp güneye doğru doludizgin sürdü.

* *

Bilge Tonyukuk bu haberi aldığı gece uyku uyumadı.
Sabaha kadar düşünerek tasarılarını hazırladıktan sonra
İlteriş Kağan'a çıkarak düşüncelerini anlattı:

494 • Bozkurtlar Dlrlllyor

- İ lteriş Kağan! Çin, Oğuz, Kıtay; bu üçü birleşip gele­
cek olurlarsa tehlikede kalacağız. Bir şey yufka iken der­
mek, ince iken kırmak kolaydır. Yufka kalın olursa der­
mek güç olur. İ nce yoğun olursa kırmak güç olur. Doğu­
da Kıtay'a, güneyde Çinli'ye, kuzeyde Oğuz'a iki üç bin
çerimizle karşı geleceğiz. Bunun için de onlar birleşme­
den harekete geçerek her biriyle ayrı ayrı savaşacağız.
İlteriş Kağan fazla düşünmedi:
- Orduya gönlünce ilet! dedi.
Bir iki gün sonra iki bin kişilik Gök Türk ordusu, Do­
kuz Oğuzların üzerine yıldırım hızıyla yürüyordu.
Onbaşı Urungu'ya talih güleryüz göstermemişti. Çün­
kü o da ordunun en gerisinde yedeği teşkil eden ve Yüz­
başı Örpen'in buyruğunda olan yüz kişi arasında bulunu­
yordu. Halbuki içinden gelen kuvvetli duygu bu savaşta
Ay Hanım'ı göreceğini bildiriyordu. Böyle geride kalmak­
la Ay Hanım'ı görebileceğini aklı kestiremediği için sıkı­
lıyor, fakat elinden hiçbir şey gelmiyordu. Bununla bera­
ber Dokuz Oğuzların ordusu gözüktüğü zaman içinin
garip bir heyecanla ürperdiğini sezdi.
Yağı üç bin kişi idi. Fakat on sekiz kişiyle başlayan
Gök Türk çerisi her vuruşu, her savaşı kazana kazana bu
duruma gelmiş, zaferlerle beslenmiş, yenmeye alışmıştı ...
Savaş göz kamaştıran bir aklaşma ile başladı. Sonra,
oklar tükenince yıldırım hızıyla at koşturarak kılıç kılıca
geldiler.
Yüzbaşı Örpen, atının üstünde dikilerek vuruşmayı
seyrediyor, fakat daha çok savaşa katılma buyruğunu
bekliyordu. Urungu, on atlısıyla birlikte en solda ve böy­
lelikle savaştan en uzak yerde bulunuyordu. Zaman bir
türİü geçmiyor, savaş bir türlü bitmiyordu. Fakat Dokuz
Oğuzların Tuğla ırmağına doğru geriledikleri fark olunu­
yordu.

Bozkurtlar Diriliyor • 495

Birden, bir Gök Türk atlısmm Yüzbaşı Örpen'e doğru
gelip ona bir şeyler söylediği görüldü. Arkasmdan Ör­
pen'in buyruğu gürledi:
- Davranın! Ardımdan ileri! ...
Yedekteki yüz kişi, can alacak zamanda savaşa karışa­
rak işi Gök Türklerin lehine bitireceklerdi. Örpen'in bö­
lüğü büyük bir kavis çizerek Dokuz Oğuzların çekilmeye
başlayan çerilerine saldırıyor ve şiddetli ok yağdırıyordu.
Dokuz Oğuzlar Tuğla ırmağına atılıyor, karşı kıyıya
geçmeye uğraşıyorlardı. Ö rpen onları bırakmadı ve ver­
diği buyrukla çerisini ırmağa daldırdı.
Her iki taraftan boğulanlar boğulmuş, karşı kıyıya
geçenler arasında kovalamaca başlamıştı. Örpen büyük
bir iş yapıyor, Dokuz Oğuzların karargahına doğru ilerli­
yordu. Karargahta Baz Kağan'ın oklu muhafızları onları
yiğitçe karşıladı.
•
• •

Gün batarken iki taraf çadırların ve büyük kağnıların
arasında boğuşuyor, ufak şeyler için büyük kahramanlık­
lar su gibi harcanıyordu. Çeriler kadar atlar da yaralıydı.
Gerilerin çoğu yaya dövüşü yapıyordu ..
Yüzbaşı Örpen bir yağı ile iki çadırın arasında· kılıçla­
şıyordu. Geniş bir yerde dağılmış oldukları için artık buy­
ruk verme, düzgün ve t�plu savaşma kalmamıştı. İkişer
üçer dağılmış olan çeriler kendi başlarına çarpışıyor, vu­
ruşuyor, dövüşüyor, boğuşuyorlardı. Kılıçlar yaman bir
güçle ve ustalıkla savruluyor, aynı ustalıkla ve sertlikle
çeliniyor ve demirin demire çarpmasından çıkan sesler
bütün alanı dolduruyordu. Örpen karşısındaki Dokuz 0ğuz'un değme bir beğ olduğunu kılığından ve kılıç kulla­
nışından anlamıştı. Bazan bir iki adım ilerliyor, sonra

496

•

Bozkurtlar Dirlllyor

onun sert saldırışları karşısında gerilemeye mecbur olu­
yordu. İkisi de yaralanmıştı.
Onbaşı Urungu, savaş alanında gördüğü çadırların bi­
rini hedef edinmiş, oraya varmak istiyor, karşısına çıkan­
larla bu maksat için vuruşuyor, yağının kendi ardından
geleceğini düşünmeden onu yarıp çadıra gitmek istiyor­
du. Deminden beri karşısında duran Dokuz Oğuz · aynı
adam mıydı yoksa Urungu birkaç kere hasım mı değiş­
tirmişti, bunun farkında değildi. Hatta yaralarından kan
sızdığını da görmüyor, sezmiyor, anlamıyordu.
Hedefi olan büyük çadıra girdiği zaman birdenbire
durdu. Ay Hanım, çadırın en gerisinde, elinde yayı oldu­
ğu halde gözlerinden ateş saçarak duruyor, çadıra girmiş
bulunan ve kendisini tutsak etmek isteyen üç Gök Türk
çerisine karşı savaşa hazırlanıyordu. Urungu kendi · erle­
rini tanıyarak onlara <<Kılıç indir» buyruğunu verdikten
sonra bir iki adım ilerledi ve dizini yere vurarak Ay Ha­
nım'ı selamladı. Sonra kendi erlerine dönerek çıkmalarını
emretti.
Ay Hanım savaş durumuyla her zamankinden daha
güzeldi. Bir müddet sessizce bakıştılar. Her taraftan ses­
ler .dinmişti. Uzaktan bazı yaralıların iniltisi işitiliyor, bir
de çadırın dışında ve hemen yanında iki �işinin kılıçla .
vuruştuklarını anlatan demir sesleri geliyordu. Çadırda
Urungu'nun hüzünlü sesi yükseldi.
- Erler saygısızlık ettilerse bağışla Ay Hanım! Senin
kim olduğunu nereden bilecekler?
- Savaşı kazandınız Urungu. Babam kağanı da galiba
öldürdünüz.
Urungu başını önüne eğdi:
- Savaştır Ay Hanım. Her şey olur.
Ay Hanım'ın sesi yavaşladı:
- Evet. Hatta tutsaklık, bile. ..
Urungu tekrar dizini yere vurdu:

Bozkurtlar Dlrlliyor

•

497

Ay Hanım! Sen tutsak olmazsın. Tutsak edersin. Ni­
ce zamandır seni düşünüyorum. Gönlümü şenlendirir,
Onbaşı Urungu'ya varır mısın?
Kağan kızı acı acı gülümsedi:
- Demek onbaşısın ha? Ama beğ değilsin. Bir kağan
kızı kara budundan biriyle nasıl evlenir?
Urungu sarsıldı. <<Kür Şad'ın oğluyum! » diye haykır­
mak istedi. Fakat söyleyemedi. Şimdi ne yapacaktı? Bunu
düşünmeye vakit kalmadan çadırın dışındaki kılıç sesleri
yaklaştı. Sonra içeriye hızla birinin girdiği görüldü. Elin­
de kılıcı olan bu savaşçı:
- Ay Hanım! Tez davran! Kaçıyoruz! diye bağırdıktan
sonra kapıya doğru döndü ve arkasından gelen başka bir
savaşçıya karşı vuruş durumu aldı.
Urungu bir anda ikisini de tanımıştı. İlk gelen Kadır
Bağa, ikincisi Örpen'di: Deminden beri otağın dışında
vuruşan iki yüzbaşı, şimdi Ay Hanım'ın karşısında yeni­
den dövüşe başlayacaklardı. Birdenbire Kadır Bağa Urun­
gu'yu tanıyarak bağırdı:
- Sen misin Urungu? Seninle vuruşalım diyeceğim
ama bu arkadaşın, bırakmıyor ki. ..
Örpen cevap verdi:
- Rahat kaçmak istiyorsun, değil mi?
Sonra Urungu' ya buyruk verdi:
- Urungu! Galiba kağan kızının yanındayız. Ben işimi
bitirinceye kadar sen de onu tutsak edip gözle. . .
Örpen bunu söyleyerek yeniden Kadır Bağa'ya saldır­
dı. Fakat işler başka türlü yürüdü: Urungu, yüzbaşıdan
aldığı buyruğunu yerine getirmek için ilerlerken Ay Ha­
nım'ın yayı gerilerek vınladı ve fırlayan ok, Urungu'nun
yüreğiyle küreğinin arasını delerek onu yere serdi. İkinci
ok daha yamandı. Çünkü Ay Hanım, Yüzbaşı Örpen'e
aman vermemiş, onu tam yüreğinden vurarak cansız bir
halde yere devirmişti:
-

498

•

Bozkurtlar Diriliyor

Kadır Bağa bu durumdan hemen faydalanmak istiyor­
du. Ay Hanım'a bakarak:
- Vakit kaybetmeyelim! dedi.
Ay Hanım hiç telaş etmeden otağın kapısına doğru
yürüdü ve hüzünlü gözlerini kendisine diken Urungu'ya
bakmadan çıktı. Kadır Bağa yorgundu:
- Urungu! Ay Hanım'ın oku sana kıymaz da ilerde yi­
ne karşılaşırsak yarım kalan vuruşumuzu bitiririz! dedi
ve hızla davrandı.
Bu ok yarası elbette onu öldürmezdi. Bir Gök Türk
onbaşısı için küreğini delip ardından çıkan bir okun yara­
sı neydi ki . . . Onu asıl öldüren yara Ay Hanım'ın sözleri
olmuştu:
- Beğ değilsin. Bir kağan kızı karabudundan biriyle
nasıl evlenir?
Ay Hanım yanı ba.şında cansız yatan Yüzbaşı Örpen'i
yüreğinden vurduğu gibi kendisini de aynı yerden vurabi­
lirdi. Demek ki kendisine acımış da öldürmemişti.
Sevdiği kızın, kendisini reddeden kızın acıyarak canını
bağışlaması, birden Urungu'ya Çok ağır geldi ve sanki ok,
yüreğini delmiş gibi orasının sızladığını hissetti. Son bir
gayretle kalkarak otağın kapısına doğru ilerledi. Tutuna­
rak dışarı adım attı. Ortalık alaca karanlıktı. İki atlı dört­
nala kuzeye doğru gidiyordu. Urungu, sessizce Ay Ha­
nımla Kadır Bağa'nın uzaklaşan gölgelerine baktı. Sonra
gözleri karararak toprağa düşüp kaldı . . .

Çin Akınından Dönüş

üz ayları gelmek üzere idi. Onbaşı Urungu çadırda
Gyatıyordu. Ay Hanım'ın oku onu adamakıllı sarsmış,

kanı çok aktığı için kendini toparlayamamıştı. Bu yüz­
den, ordu Çinlilerle çarpışmak üzere Şandung'a yürürken
çeriye katılamamışcı. Yedi yaşında bir kız her gün çadıra
gelerek ona bakıyor, yiyecek getiriyor, koluna girerek bi­
raz gezdiriyordu. Bu küçük kız onun torunu, yani Ta­
çam'ın kızıydı.
Urungu kırk sekiz yaşındaydı. Kavgalarla, tehlikelerle
geçen bu hayatta, kendini bilmediği zamandan beri
ölümle karşılaşmış, on bir yaşından beri ise o da ölümü
karşılamaya başlamıştı. Otuz yedi yıldan beri dövüşüyor­
du. Acı göre göre yüreği katılaşmış, fakat daha savaşa
kanmamıştı.
Oğlu Taçam'la gelini ve üç torunundan başka kimsesi
yoktu. Bir de andası vardı: Yüzbaşı Börü. Kendisiyle aynı
yaşta olan Börü, Kür Şad ihtilalinde ölen Yüzbaşı Yağ­
mur'un küçük oğluydu. Babasıyla ilgili olan her şeye kar­
şı duyduğu sevgiyi, Urungu, Börü'ye karşı da duyuyordu.
Birbirlerini birkaç defa ölümden kurtarmışlardı.
Bugün Şandung seferinden dönecek olan ordu bir gel­
se, gelse de Börli'yü ve Taçam'ı görse belki can sıkıntısı
biraz geçecek, sol küreğinde hala sızlayan yaranın acısını

500

•

Bozkurtlar Diriliyor

biraz unutacaktı. Bununla beraber Urungu, ordu dön­
mekle iç sıkıntısının geçmeyeceğini de biliyordu . Beynin­
de ve gönlünde en büyük yeri Ay Hanım'ın doldurduğu­
nu anlıyordu. Acaba şimdi neredeydi? Dokuz Oğuzlar ye­
nilip baş eğmiş, Baz Kağan ölmüş, fakat Ay Hanım bulu­
namamıştı. Bu sonsuz, ucu bucağı olmayan bozkırda na­
sıl bulunurdu ki?
Onbaşı Urungu daldığı derin düşüncelerden bir gürül­
tüyle ayıldı. Gök Türk ordusu dönüyordu: At kişnemele­
ri, nal sesleri, haykırışlar işitildi. Borular, davullar çalın­
dı. Sonra sesler yatışırken çadırın kapısı aralandı; Yüzba­
şı Börü içeri girdi:
- Hfila yatıyor musun Urungu?
Onun cevap vermediğini görünce gülümsedi:
- Kağan kızı seni yaman vurmuş anda!. . .
Kağan kızı gerçekten yaman vurmuştu. Ama nasıl
vurduğunu Börü bilmiyor, yalnız andasının gövdesindeki
yaraya göre hüküm veriyordu.
Börü keyifliydi:
- İyi bir akın yaptık. İyi doyum olduk, dedi.
Urungu susuyordu. Andası bu sessizliği, akın hakkın­
da bilgi edinmek isteğine yorup anlattı:
- Denize kadar bütün Şandung'u geçtik. Çinliler iyi
savaşçı değil. Yalnız kale duvarları ardına saklanıp bek­
lemesini biliyorlar. Yine de birkaç şehirlerine girip allak
bullak ettik. Yalnız bir defa meydan savaşı oldu. Onda da
Çinlileri okla çil yavrusu gibi dağıttık. İ ki atım vurulup
öldü ama eksikleri yerine fazlasıyla koyduk. Türkeline sa­
yısız sığır, davar, mal, kumaş, pirinç, darı getirdik. Epey­
ce de tutsak var.
Urungu'nun içinden bir sevinç dalgası geçti: Bozkurt­
lar dirilmiş, kurt başlı sancak şerefle dalgalanmaya baş­
lamıştı.
Börü anlatmakta devam ediyordu:

Bozkurtlar Diriliyor • 501

- Bir gün bir şehiri yağmalarken erin biri geldi: Üç ta­
ne bıyıklı, sakallı kadın yakaladık, dedi. Çinlilerin er­
kekleri kadına benziyor, belki kadınları da erkekler gibi­
dir diye düşünüp sakallı kadınları getirıtim. Basbayağı bı­
yıklı, sakallı idiler. Bunları nasıl buldunuz? diye sordum.
Yüzleri örtülüydü ama kannışlı yürüyorlardı da yüzünü
görmek istedim. Aç dedim. Türkçe bilmediği için açmadı.
Ben de bıçağı peçeye vurunca açtım. Şaşkınlıktan düşe
yazdım, dedi. İlk önce ben de şaşırdım. Sonra erlere buy­
ruk verip kadın kaftanlarını çıkartınca altından üç tane
Çin subayı çıkmaz mı? Herifler böylece bizden kurtul­
mak istiyorlarmış ...
Börü'nün neşeli anlatışı Urungu'yu da güldürdü. Öm­
ründe böyle şey işitmemişti: Fakat gülmesi uzun sürmedi . Şimdi acıklı bir şey dinliyordu:
- Bir gün başka bir şehire girmiştik. Buralarda Çinliler
epey dayandılar. Şehir kumandanının sarayında kılıçlarla
kısa bir çarpışma oldu. Tutsak edilen bir Çinliyi zorladık.
Ambarı, hazineyi göster dedik. Herif ambarla hazineden
başka bir de zindanın yerini gösterdi. Kendi halimize
kalsak bu zindanı dünyada bulamazdık. Zindandan yirmi
kadar adam çıkardılar. Biri de yaşlı bir Türk'tü.
Söz buraya gelince Urungu'nun ilgisi arttı. Börü, yü­
zünün güleçliğini silen bir ciddiyetle ve Urungu'ya değil,
yere bakarak anlatıyordu:
- Saçı başı ağarmış denli bir koca idi. Önce öldürül­
meye götürülüyorum sanmıştı. Bizi görünce «Türk müsü­
nüz?» diye haykırdı . Türküz dedik. «Ben de Türküm.» de­
di. <cSiz Kür Şad'ın ihtilal.cileri misiniz?» diye sordu. <cKür
Şad öleli nicedir.» dedik, ccBiliyorum. Ya erleri ne oldu?»
diye sordu. <ıErleri de Uçmağa vardılar.» dedik. Gözleri
parlayarak ccKağan kim?» dedi. <cİ lteriş Kağan. » dedik.
Sevincinden ağladı. Bize kendisini tanıttı. Kür Şad ihtila­
linde ölenlerden Çengşi'nin küçük kardeşi imiş. Küçük

502

•

Bozkurtlar Dlrlliyor

bir çocuk olduğu halde zindana atmışlar. Kaçmış. Yine
yakalanmış. Yine kaçıp saklanmış. Üçüncü defa yakalan­
dıktan sonra zindana girmiş. Yirmi yıldır dünyadan ha­
bersiz, burada yaşamış. Güneş yüzü görmeye görmeye
benzi solmuş. Gövdesi arıklamış. Yıllardır kan kusuyo­
rum diyordu. <'Gel, seni Türkeline götürelim.•> dedik. Yü­
zü sevinçle ışıldadı. Sonra diz üstü yere çöktü. "Bu bahti­
yarlık yeter. Artık ölsem de gam yemem. » dedi. Ağzından
oluk gibi kan boşandı. Orada öldü. Onun acısını koma­
dım. Nice Çinli yakaladıksa boynunu vurdurdum.
Börü sustu. Urungu içlenmişti. Kür Şad'la en uzaktan
ilgili bir haber onun yüreğini başka türlü çarptırırdı.
Şimdi yirmi yıl aralıksız zindanda kalarak çıktığı gün
ölen zavallı Türkü ve onun ha.la Kür Şad'ı hatırlayışım
düşünüyordu.
Börü yere diktiği gözlerini kaldırarak andasına baktı:
- Akından senin ülüşün de az değil anda. Yarın getire­
ceğim.
Sonra bir şey hatırlamak istiyormuş gibi kaşlarını çatarak düşündü:
- Anan sağ olup da bu günleri görmeliydi Urungu!
Kür Şad'ın öcü, hepimizin hıncı alındı.
Yüzbaşı gitmek üzere ayağa kalkmıştı. Urungu da o­
nun son sözleri üzerine yatağından doğrulmuştu. İ ki an­
da bakıştılar. Urungu:
- Kür Şad'ın öcü alındı! diy� tekrarladı. Anama gelin­
ce... O zaten...
·

Sözlerini tamamlayamadı. Tekrar yatağına uzandı ve
başını kapıdan yana çevirdi. Kür Şad'la birlikte Kür Şad'ın
konçuyu olan anasının da öcü alınmıştı. Urungu bu ba­
kımdan rahattı. Ömründe ilk defa bir savaşa girmemişti.
Onun da zararı yoktu. Herhalde bu yaradan kurtulup
kalkacaktı. O halde bu da düşünmeye değmezdi. Ama Ay

Bozkurtlar Dlrlllyor • 503

Hanım? "Bir kağan kızı karabudundan biriyle nasıl evle.
nır?. " ...
Börü gitmek üzereydi. Taçam'ı sormak için Urungu,
gözlerini andasına çevirdi. Fakat daha ağzını açmadan
Börü başladı:
- Taçam'ı söylemeyi unuttum. Onu kaybettik.
- Öldü mü?
- Hayır. Ortalıkta yok.
- Tutsak düşmüş olmasın?
- Kime tutsak olacak? Boyuna kovaladık. Boyuna yendik. Böyle bir seferde insan Çinliye tutsak düşer mi?
- Öyleyse ne oldu?
- Ben de sana soracaktım. Acaba ne oldu?

Ay Hanım

ÜZLE birlikte kuzeye soğuklar da gelmişti. Küçük bir
Ggölün kıyısında yirmi otuz çadırlık bir oba kurul­

muştu. Bunlar, Baz Kağan'ın ölümünden sonra Gök
Türklere baş eğmeyip kuzeye çekilerek yeniden derlenip
toparlanmaya çalışan Dokuz Oğuzlardı ve başlarında Ay
Hanım bulunuyordu. İlk önce Ay Hanım'la Yüzbaşı Kadır
Bağa yalnız kaçmışlar, sonra öteye beriye dağılan Dokuz
Oğuzlardan bulabildiklerini de yanlarına alarak buraya
gelmişlerdi. Dolaylara atlılar salmışlardı. Bunlar başka
Dokuz Oğuzlar'a rastlarlarsa onları da getirecekler, bil­
hassa kağan olmak üzere Baz Kağan'm kardeşlerinden
veya oğullarından birini bulmaya çalışacaklardı. Yeni ka­
ğan bulununcaya kadar Ay Hanım bağımsız kalmış olan
Dokuz Oğuzlara başkanlık edecekti.
Obada Yüzbaşı Kadır Bağa'dan başka hiçbir beğ yoktu.
Tuğla ırmağı boyundaki savaşta Gök Türklere yaman ye­
nilmişler, darmadağınık olmuşlardı. Sağ kalanların çoğu
İlteriş Kağan'a baş eğmişlerdi. Onları yeniden ayartıp
buraya getirmeye imkan yoktu. Çünkü Gök Türkler tetik­
te idiler. Kuş uçurtmuyorlardı.
Kadır Bağa olmasa bu yirmi otuz çadırlık oba da top­
lanamazdı. Onları düzene koyup kağan kızının buyruğu­
na sokmuştu. En güvendiği atlılardan bir kaçını çevreyi

Bozkurtlar Dlrlliyor • 505

kollamak üzre göndermişti. Bugün bu atlılardan bir ha­
ber bekliyordu.
Ö ğleye doğru, atlılardan biri geldi ve Kadır Bağa'ya iyi
bir haber verdi:
- Küm Sengün geliyor.
Baz Kağan'ın epey önce Çin'e elçi olarak gönderdiği
beğ, Dokuz Oğuzların ileri gelenlerinden biriydi ve onun
gelmesiyle herhalde oba kuvvetlenecekti. Yüzbaşı Kadır
Bağa onu karşılamaya seğirtti.
Kum Sengün dört, beş kişi ve yedi, sekiz atla geliyor­
du. Bu darmadağın durumlarında uçan kuştan yardım u­
man Dokuz Oğuz obası, Çin'e giden elçiden de bir şeyler
bekliyordu. Fakat Kum Sengün bu umutları boşa çıkardı.
Ay Hanım'ın otağına Kadır Bağa ile birlikte girdiği za­
man kağan kızı keçelerden ve at eyerinden yapılmış tah­
tında oturuyordu. Kum Sengün yere diz vurarak onu se­
lamladı ve önce baş sağlığında bulundu:
- Kağanımız Uçmağa vardıysa sen sağ ol !
- Bize iyi haber getirdin mi Dokuz Oğuz Beği?
- Hayır Ay Hanım! Gök Türkler çok tetik davrandılar.
Ben Çin kağanına çıkmadan bozgunumuzun Çin'e haberi
geldi. Sonra da Gök Türkler Çin'e akın ettiler.
- Hiçbir yardım sağlayamadın mı?
- Çin'in sınır kumandanlarıyla görüşmek üzere Şandung'a gelmiştim. Bu sefer de Gök Türkler orasını bastı­
lar. Bize yardım edecek olan ·çin kumandanları bozuldu.
- Demek bomboş geliyorsun. .
Kum Sengün başını önüne eğdi:
- Evet Ay Hanım! Yalnız bir Gök Türk çerisiyle iki at
getirebildim.
- Gök Türk çerisini nasıl tutsak ettin?
- Şehir dışında bir evde gizlenmiştik. Bu Gök Türk tek
başına eve geldi. Üç erimi üstüne saldım. Vuruşmak iste-

506 • Bozkurtlar Dlrlllyor

diyse de yaralanıp tutuldu. Gök Türk ordusu çekildikten
sonra onu da alıp şehirden çıktık.
Ay Hanım'ın gözleri dalgalanmıştı. Kim bilir neler dü­
şünüyordu:
- Tutsağı getirin! diye buyruk verdi.
Yaralı Gök Türk çerisi derhal otağa getirildi ve yere
diz vurarak Ay Hanım'ı selamladı. Yirmi beş yaşlarında
gözüküyordu. Gönülleri okumakta usta olan Ay Hanım
gözlerini ona dikti ve bir şeyler anlamaya çalışarak dik­
katle baktı. Gürbüz Gök Türk çerisi önce sert bakışlarla
bakarken yavaş yavaş gücünün kesildiğini duyup Ay Ha­
nım'a bakamaz oldu. Başını önüne eğdi. Sonra tatlı bir
ses işitti:
- Gök Türk çerisi! Adın ne?
- Taçarn.
- Beğ misin?
- Hayır.
Ay Hanım'ın yüzünde, inanmadığını gösteren bir de­
ğişiklik oldu. Ömründe ikinci defa aldanmış oluyordu.
Daha doğrusu aldanmış değil de aldatılmış gibi bir şey.
Bu gencin beğ olmamasına imkan yoktu. Öyleyse neden
saklıyordu? Böyle bir saklayışı da yine başka bir Gök
Türkten, Onbaşı Urungu'dan görmüş, fakat işin iç yüzü­
nü anlayamamıştı. Ay Hanım bu Gök Türkü tanıyor gi­
biydi. İhtimal Tuğla boyu savaşında görmüştü.
- Tuğla boyu savaşında bulundun mu?
- Evet.
- Bizim otağa kadar yaklaşanlar arasında sen de var
mıydın?
Taçam başını kaldırarak kağan kızına baktı. Bir şey
hatırlamış gibiydi:
- Hayır Ay Hanım! Senin otağına babam girmiş ve
okunla yaralanmıştı.

Bozkurtlar Diriliyor • 507

Bu söz kağan kızını da, Yüzbaşı Kadır Bağa'yı da birdenbire ilgilendirdi:
- Baban kimdir?
- Onbaşı Urungu
Yüzbaşı Kadır Bağa'nın gözleri parladı. Ay Hanım ciddileşmişti:
- Babanın yarası iyileşti mi?
- Biz Şandung savaşına çıkarken daha yatıyordu.
Sustular. Genç Taçam, kim bilir nasıl bir düşünce ile,
kağan kızı sormadan ilave etti:
- Ama Yüzbaşı Örpen'in yüreğini delmişsin. O Uçma­
ğa vardı.
Ay Hanım'ın gözlerinde kıvılcımlar yanıp söndü. Sert
bir buyrukla:
- Tutsağı götürünüz! dedi.
*
• •

O gece Ay Hanım'la Yüzbaşı Kadır Bağa, başka başka
sebeplerle Taçam'ı ve dolayısıyla Urungu'yu düşündüler.
Kadır Bağa, yarım kalan vuruşunu tamamlayacağı için
Urungu'nun sağ olmasından memnundu. Ay Hanım da
sevinçliydi. Fakat bu sevincin sebebini pek anlayamıyor­
du. Vaktiyle kendisine yoldaşlık etmiş bir çeriyi savaşta
yaraladığına üzülüyor, ölmediğine seviniyordu.
Kadır Bağa o gece Taçam'ın konuk edildiği çadıra git­
ti. O bir tutsak olmakla beraber Urungu'nun oğlu olduğu
ve yaralı bulunduğu için konuk saygısı görüyordu. Ay
Hanım onun hayatını bağışlamıştı. Dokuz Oğuz yüzbaşı­
sı bir isteği olup olmadığım sorduktan sonra:
- Taçam, dedi, babanla yarım kalmış bir vuruşumuz
var. Bunu biliyor musun?
-. Hayır yüzbaşı.

508

•

Bozkurtlar Dlrlllyor

- Baban benden keskin nişancı. Ama ben de kılıçla
ondan üstün olduğumu kendisine göstereceğim.
Taçam cevap vermedi.
- Böyle yavuz dövüşçünün beğ olmayışına şaşıyorum.
- Bizde böyle yavuz erler çoktur yüzbaşı.
Kadır Bağa inanmadığını gösteren bir bakışla bakarak:
- Boş laf! dedi.
- Denemesi kolaydır yüzbaşı!
- Kiminle deneyeceğim? Burada deneme yapılır mı?
- Benimle ...
- Seninle mi? ...
Şaşkınlıktan Kadır Bağa'nın gözleri açıldı. Sonra sevinçle ışıldadı. Fakat birdenbire ciddileşerek:
- Olmaz. Sen yaralısın, dedi.
Taçam itiraz etti:
- Yaram sol kolumda. Dövüşe engel olmaz.
Kadir Bağa kızdı:
- Ulan Gök Türk!. .. Sen delirdin mi? Kendime, Yüzba­
şı Kadır Bağa yaralı tutsakla kılıç doktişturdu dedirir
miyim?
- Gök Türkler biricik yara ile dövüşmekten çekinmez­
ler yüzbaşı!
- O senin dediğin dövüş, Çinliye karşı olur. Dokuz
Oğuz'a değil! . ..
- Çinliye karşı iki yara ile de vuruşulur yüzbaşı ! . ..
- Albız alsın ! . .. Amma da dik başlı kişisin be! . . . Hele
birkaç gün bekle. Yaran kapandıktan sonra vuruşuruz.
Kadır Bağa oradan öfkeyle ayrılmıştı. Ertesi sabah bir
mecburiyetle bunu Ay Hanım'a bildirdiği zaman kağan
kızı:
- Taçam'la vuruşarnayacaksın! dedi.
Yüzbaşı irkilerek sordu:
- Neden Ay Hanım?
- Onu yurduna göndereceğiz.

Bozkurtlar Diriliyor • 509

- Buyruk senindir. Ama bunun sebebini anlayamadım.
- Sebebi şu! Gök Türkler buralara kadar karakollar
yolladılar. İzimizi bulmak üzereler. Taçam'ı yollayarak
onları şaşırtacağız. Onlar bizi burada ararlarken biz bacı­
da daha emniyetli bir yere yerleşeceğiz.
- Buyruk senindir Ay Hanım.
Ay Hanım bir müddet derin derin düşündü. Sonra:
- Taçam'a bütün pusatlarıyla atını verin. Yiyecek de
hazırlayın. Kendisini buraya getirin! dedi.
Taçam dizini yere vurduğu zaman kağan kızı hala düşünüyordu. İşaretle onu yerden kaldırdı:
- Taçam! Seni yurduna gönderiyorum! dedi .
- Sağ ol Ay Hanım.
- Babana benden selam söyleyip yarası için geçmiş olsun diyeceksin.
- Buyruk senindir Ay Hanım.
- Bize de elçilik yapıp İlteriş Kağan'a baş eğdiğimizi,
kendisine vergi vereceğimizi ona ulaştıracaksın.
- Buyruk senindir Ay Hanım.
- Yüzbaşı Kadır Bağa'yı görüp pusatlarınla atını al.
- Buyruk senindir Ay Hanım.
- Yolun açık olsun. ;
Taçam yere diz vurduktan sonra otağdan çıktı.
Yüzbaşı dışarda Taçam'ı bekliyordu:
- Gel bakalım dik başlı bahadır, dedi, elimden ucuz
kurtuldun.
- Kimin kimden kurtulduğunu Tanrı bilir yüzbaşı.
- Sen babandan daha keskin konuşuyorsun be! . ..
- Oğul atayı geçmese işler yürümez ki. ..
- Neyse. . . Şimdi ben hem babanla, hem de seninle davalı oldum. İkiniz de yaralısınız. Baban da burada olsaydı
da bir çırpıda ikinizi birden haklasaydım iyi olurdu ama...

510

•

Bozkurtlar Diriliyor

Taçam acı acı gülümsedi:
- Belki de yine karşılaşırız yüzbaşı. Bir Dokuz Oğuz
beği ile vuruşmak herhalde pek tatlı olsa gerek.
Kadır Bağa da gülümsedi:
- Tatlı değildir bahadır! Acıdır acı...
- Onu da Tanrı bilir yüzbaşı! ·
- Al bakalım pusatlarını ... Atın da burada. .. Bu torbada da kızarmış �t var. Babana benden selam söyle . .. Vu­
ruşumuzu önce onunla yapacağız. Ben Ay Hanım gibi
kürek altından vurmam ha. ..
Taçam cevap vermedi. Bir sıçrayışta atına atladı:
- Hoşça kal yüzbaşü diye bağırdı.
- Yolun açık olsun!
Gök Türk çerisi atını dörtnala güneye doğru sürdü.

Tutsaklıktan Kurtuluş

AÇAM, Dokuz Oğuzların yanından dönerken başı be­
Tlaya uğradı: Yaralı olduğu için doludizgin gidiş onu
sarsmıştı. Bu yüzden atını yorgaya kaldırmış ve gecikmiş­
ti. Gecikince azığı bitti. Aç kaldı. Aç kalınca da gücü kesi­
lip derin bir uykuya daldı. Böyle bir uykuya daldığı sırada
bir gürültüyle uyandı. Çevresinde sekiz on atlı vardı.
Anlamadığı bir dille kendisine bir şeyler söylendiğini
işitince:
- Kimsiniz? Ne istiyorsunuz? diye sordu.
İçlerinden birisi Türkçe:
- Biz Kıtay'ız. Seni tutsak ettik! diye cevap verdi.
Taçam'ın kaşları çatıldı. Bir tutsaklıktan kurtulurken
başka bir tutsaklığa düşmek olur aksiliklerden değildi.
Büyük bir can sıkıntısı içinde:
- Vuruşalım! dedi.
Türkçe bilen Kıtay, bu sözü kendi diliyle ötekilere an·
lattı. Bütün gözler Taçam'a dikildi ve dilmaçlık eden Kı­
tay, onbaşılarının cevabını bildirdi.
- Sen bir kişisin. Bize karşı nasıl vuruşursun?
Gök Türk çerisi basını kaldırdı:
- Teke tek vuruşalım. Er kişilerseniz kaçmazsınız.

512

•

Bozkurtlar Dlriliyor

Bu yaman teklif üzerine Kıtaylar birbirlerine baktılar.
Kendi aralarında, kendi dilleriyle bir şeyler konuştular.
Dilmaç neticeyi bildirdi.
- Sen yaralısın. Bizimle nasıl vuruşursun?
Taçam'ın gözlerinde bir övünme ışığı yandı:
- Yaralıyım ama Gök Türküm. Yine de dövüşürüm.
Kıtay onbaşısısının verdiği buyruk üzerine içlerinden
biri atından atladı ve kılıcını çekerek Taçam'a doğru yü­
rüdü.
Taçam dilmaca sordu:
- Vuru Şuyor muyuz?
- Evet.
- Atlarımız varken böyle yaya vuruşu mu yapacağız?
- Evet.
- Neden?
- Ata binersen kaçarsın.
Bu söz Taçam'ı çileden çıkarmıştı. Kılıcını çıkararak
Kıtayın üzerine saldırdı. Büyük bir öfkeyle dövüştüğü
için Kıtay savaşçısı gerilemek zorunda kalıyor, fakat usta
bir çeri olduğunu belli eden fırsatçı saldırışlar yapmaktan
da geri kalmıyordu.
Vuruşa bakan Kıtaylar mentk.la sonucu bekliyorlardı.
Kılıç şakırtılarının uzayıp gittiği bir sırada onbaşıları ağır
ağır şöyle dedi:
- Bunlara neden yenildiğimiz anlaşılıyor: Yaralıları bi­
le aç kurt gibi saldırıyor! ...
Onbaşı, sözünü yeni bitirmişti; Taçam'ın kılıcı Kıtayın
sağ koluna çarptı ve kolu kana bulanan beriki, kılıcını
elinde tutamayarak düşürdü. Artık kılıç kullanacak hali
kalmamıştı. Bunu gören onbaşı öfkeyle sarsılarak atından
atladı ve kılıç sıyırarak Taçarn'ın üzerine atıldı.
Gök Türk çerisi birinci sınıf bir vuruşçunun karşısın­
da olduğunu anlamıştı. Hemen hemen oldukları yerde
duruyorlar, saldırışlarla gelişler birbirini kovalarken bir

Bozkurtlar Dlrlllyor

•

513

adım ileri gitmek imkanını bulamıyorlardı. Kıtay ilk önce
sağdan, soldan, yukardan vuruşlarla Taçam'ı denedi. Ya­
ralı Gök Türk kıvrak bilek oyunlarıyla her vuruşu durdu­
ruyordu. Bunun sökmediğini görünce yağısının çevresin­
de dönmeğe başladı. Taçam yavaş yavaş yoruluyor, savaş
uzarsa sonucun kötü olacağını anlıyordu. Bunu önlemek
için hızlı bir davranış yaparak ileri atıldı ve kılıcını büyük
bir ustalıkla Kıtayın yüzüne savurdu. Kılıç yerini bulmuş,
onbaşının yüzünde uzun ve derin bir çizgi açılmıştı. Fa­
kat aynı zamanda o da bir saldırış yapmış ve kılıcını Ta­
çam'ın pazısına yapıştırmıştı. Genç Gök Türk, kılıcının
düştüğünü gördükten sonra kolunda büyük bir acı duy­
du. Gözleri kararır gibi oldu. Düşecekti. Yerden kılıcını
almak istiyordu. Fakat bir adım atarsa yıkılacağını sezin­
leyerek bundan caydı ve sol eliyle yarasını bastırarak
öylece durdu, kaldı. Kıtaylara tutsak olmuştu.
Birden Kıtaylar arasında bir kıpırdanma olduğunu
gördü. Kıtayca bir şeyler söylendi. Sonra onbaşının buy­
ruğuyla dört tanesi doğuya doğru at sürdü. O zaman Ta­
çam'ın gözleri ufka takıldı ve oradan da dört atlının gel­
mekte olduğunu seçerek yüreği sevinçle çarptı. Acaba
bunlar Gök Türkler miydi? Fakat sevinci uzun sürmedi.
Gidenlerle gelenler karşı karşıya bir şeyler konuştuktan
sonra hep birlikte tekrar geldiler. Artık kurtuluş umutları
suya düşmüştü. O zaman yeniden Taçam'ın ummadığı
bir şey oldp: Dilmaç kendisine gelerek, Kıtay Elinden dö­
nen Dokuz Oğuz Elçisi Tungra Sem'e bırakıldığını ve
onunla birlikte Dokuz Oğuz Eline gideceğini bildirdi. At
ve pusatlan yine kendisine verilmişti.
İlteriş Kağan'la yaptığı savaşta ölen Dokuz Oğuz Ka­
ğanı Baz Kağan, Gök Türklere karşı ittifak yapmak için
Tungra Sem'i Kıtaylara göndermiş, fakat Gök Türkler te­
tik davranarak Dokuz Oğuzları, Kıtayları ve Çinliler! ayrı
ayrı yenmişlerdi. Tungra Sem bir şey yapamadan yurdu-

514 • Bozkurtlar Dirlllyor

na dönüyordu. Kendi Elinin uğradığı acı bozgunu duy­
muştu. Bir iş yapabilmiş olmak için bu Gök Türk çerisini
tutsak olarak Dokuz Oğuz Eline götürüyordu.
Kıtaylar uzaklaştıktan sonra Taçam kendisini Tungra
Sem'e tanıttı:
- Beni Ay Hanım'a yeniden götürmekle iyi etmiyorsun. Ben zaten onun yanından geliyorum, dedi.
Bu sözler Dokuz Oğuz beğini ilgilendirmişti:
- Ay Hanım'ın yanında ne işin vardı? diye sordu.
- Önce tutsaktım. Sonra beni koyuverdi ve elçi olarak
İlteriş Kağan'a yolladı.
- Elçi mi?
- Evet, elçi. Ay Hanım, ilteriş Kağan'a baş eğdiğini de
söyledi.
Tungra Sem derin bir düşünceye daldı. Bu Gök Türk­
'ün yalan söyleyip söylemediğini nasıl anlayacaktı?
- Sen Ay Hanım'ı bir yol bana anlatsana! dedi.
- Sana Ay Hanım'ı da, Kum Sengün'ü de, Kadır Bağa'yı
da anlatayım. Dokuz Oğuz Elinin darmadağın olduğunu
da söyleyeyim...
Taçam bunları söyledikten sonra Ay Hanım'ı tarif etti.
Kum Sengün'ü anlatmaya başlarken Tungra Sem'e inanç
gelmişti: Taçam yalan söylemiyordu.
- Peki yiğit! Seni bırakıyorum! dedi.
Yarasını dağlayıp torbasına biraz azık koydurdu.
Taçam artık yaralarının acısını da, çektiklerini de unutmuştu. Karnını doyurduktan sonra güneye yöneldi.
İki günlük rahat bir yolculuktan sonra Türkeline yardı.

Deli Ersegün

AÇAM iyi bir utacıya yaralarını tımar e�tirdikten sonra

T Bilge Tonyukuk'un kılavuzluğu

ile Ilteriş Kağan'ın
huzuruna çıkarak elçilik yumuşunu yerine getirdi ve
Dokuz Oğuzlarla Kıtaylar hakkında bütün bildiklerini
anlattı. Sonra babası Urungu'yu göri.ip Ay Hanım'ın se­
lamını bildirdi. Ondan sonra da çadırına girerek yorgun­
luk çıkarmak ve gücünü toplamak için yatağına uzandı.
Fakat evdeşi ve çocuklarıyla daha ilk konuşmalarını yap­
madan çadırın kapısı hızla açıldı ve Deli Ersegün bora
gibi içeriye daldı.
On üç, on dört yaşlarında olduğu halde on yedi yaşın­
daki gençler kadar iri bir çocuk olan Ersegün, Yüzbaşı
Örpen'in büyük oğluydu. Dedesi Bögü Alp'ın cesaret ve
kuvveti onda tecelli etmiş, gözünü daldan budaktan sa­
kınmamayı o kadar ileri götürmüş ve bu hususta babasıy­
la dedesini o kadar geçmişti ki nihayet Gök Türkler ara­
sında Deli Ersegün diye anılmaya başlamıştı. Dağlarda
kurtlar ve ayılarla boğuşur, atını uçurumlara sürüp sığın
avlar, tek başına Çin'e, Kıtay'a gidip mal çapar, önüne,
gelenle güreş tutar, yenmekten yılmaz, yenilmeyi kabul
etmezdi.
Çadıra girer girmez Taçam'ın yanına çöküp bağdaş
kurdu ve:

516

•

Bozkurtlar Diriliyor

- Babamı öldüren kadını görmüşsün, öyle mi? diye
sordu .
. Taçam nedense Deli Ersegün'ü çok severdi. Gülümseyerek:
- Gördüm, diye cevap verdi.
İri çocuk, gürler gibi konuşmaya başladı:
- Senin babanı yaralayan, benimkini öldüren bu ka­
dından öç almaya gideceğim. 'Yeri, durağı neresidir, bana
anlatsana! . . .
- Ersegün! Doğru söylüyorsun ama Ay Hanım kağan
kızıdır ve İlteriş Kağan'ın buyruğuna girmiştir. Biz Dokuz
Oğuzları yenip darmadağınık ettik. Daha neresinden öç
alacağız?
Deli Ersegün savaş ve barış kaidelerini dinleyecek du­
rumda değildi. Direniyordu:
- Sen hele bana kondukları yeri bildir, ötesine karış­
ma! . . .
Taçam vazgeçirmeye uğraştı:
- Ben sına yerini söylesem de bulamazsın. Ay Hanım­
'ın elçisi olarak İlteriş Kağan'ın otağına girdiğim zaman
Bilge Tonyukuk doğru bir söz etti: «Dokuz Oğuzlar yer
değiştirip izlerini kaybettirmek için Taçam'ı koyuvermiş­
lerdir.» dedi. Bilge Tonyukuk yanılmaz. Sen onları bula­
mazsın. Dokuz Oğuzlar şimdi büyük bir el değil ki boz­
kırda arayıp bulasın! Hepsi otuz çadır ya var, ya yok.
Fakat Taçam'ın öğütleri kar etmedi. Ersegün'e Dokuz
Oğuzların yerini tarif edince delişmen çocuk, bir an bile
durmadı. On günlük azığını atının terkisine attığı gibi
yayını, sadağını, kılıcını alıp yola koyuldu.
Doludizgin at çatlatırcasına gidiyor, gözleriyle boyuna
ufku kolluyordu. Geceleri de yürüyor, arasıra atının boy­
nuna eğilerek biraz uyukluyordu. Günde iki defa atına
mola verdiriyor, sonra yine sürüyordu.

Bozkurtlar Diriliyor • 517

Nihayet Dokuz Oğuzlara erişti. Bir sabah dolu dizgin
giderken ufukta gördüğü çadırlar hiçbir şüpheye yer bı­
rakmayacak şekilde Ay Hanım'a yaklaştığını kendisine
anlattı. Taçam otuz çadır demişti. Ersegün elli çadır say­
dı. Demek ki, çoğalmışlardı. Obada bir hazırlık göze çar­
pıyordu. Herhalde buradan uzaklaşmak istiyorlardı. Deli
çocuk gece gündüz demeden yol gitmekle iyi ettiğini an­
layarak sevinçle atını sürdü. Tek kişi olduğu için Dokuz
Oğuzlar pek aldırmadılar.
Obaya varınca atından indi. ilk rasladığı adama:
- Ay Hanım'ı görmeye geldim! dedi.
Dokuz Oğuz sordu:
- Kimsin?
- Gök Türküm. Bana Ersegün Beğ derler. Tez davran!
Ay Hanım'la konuşacaklarım var.
Dokuz Oğuz karşısındakinin Gök Türk olduğunu öğ­
renince, şüpheli gözlerle süzdükten sonra uzaklaştı ve
biraz sonra Yüzbaşı Kadır Bağa ile birlikte geldi. Yüzbaşı
sordu:
- Ay Hanım'a ne diyeceksin?
- Bunu yalnız kendisine söyleyebilirim. Sen beni onun
yanına iletmeye bak.
Dokuz Oğuz beği:
- Biraz bekle ! diyerek ayrıldı.
Ö teye beriye girip çıktı. Sonra Ersegün'e gelerek:
- Ardımdan gel. Ay Hanım'ın otağına gireceksin! dedi.
Yüzbaşı önde, Ersegün geride olmak ü�ere otağa girdiler ve yere diz vurarak Ay Hanım'ı selamladılar. Ay
Hanım'ın iki yanında Kum Sengün'le ·Tungra Sem duru­
yordu.
Ersegün ayağa kalkıp da kağan kızının yüzüne bakınca
şaşaladı. Bu şaşkınlık onun, eşsiz güzelliğinden ve bu gü­
zellik arasında yüzünün taşıdığı savaşçı görünüşten do­
ğuyordu.

518 • Bozkurtlar Dlrlllyor

- Yurdumuza hoş geldin Ersegün Beğ! Bana ne de­
mek istiyorsun? ...
Çocuk olmasına rağmen bu sesin ahengi Ersegün'ün
gönlünde çınladı. Ne söyleyeceğini unuttu. Otağda uzun
bir susma oldu.
Ay Hanım on altı, on yedi yaşında var sandığı bu Gök
Türkün beğ olmasına rağmen elçiliğe gelmediğini kesin
olarak biliyordu. Susmasına da mana veremiyordu. Gü­
lümseyerek:
- Bana diyeceklerini söyler misin Gök Türk beği? dedi.
Ersegün kendini toparlamıştı:
- Ben, öldürdüğün Yüzbaşı Örpen'in oğluyum! diye
karşılık yerdi ve ortaya ağır bir hava indi. Buna rağmen
kağan kızının yüzünde hiçbir değişiklik olmamıştı. Gö·
nüllere işleyen sesiyle:
- Peki, ne istiyorsun? diye sordu?
Deli Ersegün hararetlendi:
- Senden babamın öcünü almaya geldim! diye bağırdı.
Aynı zamanda Kum Sengün'le Tungra Sem'in kılıçlarına el attıkları, Yüzbaşı Kadır Bağa'nın da yere diz vura­
rak söz istediği görüldü.
Ay Hanım hala sakindi.
- Söyle Kadır Bağa! diye buyruk verdi.
Yüzbaşı öfkeyle:
- Buyruk ver. Bunun dersin.i otağ dışında vereyim! de­
di.
Ersegün coşuyordu :
- Seninle d e kozumuzu paylaşırız. Önce babamı öldürenle hesaplaşmalıyım, ötesi kolay.
Ay Hanım sordu:
- Benimle vuruşmak mı istiyorsun?
- Evet.
- Henüz çocuk sayılırsın.
- Sen de kadınsın!
·

Bozkurtlar Dlrlliyor • 519

Ay Hanım ayağa kalktı:
- Peki, vuruşalım. Dışarda beni bekle!
Ersegün otağdan çıkarken Kum Sengün yere diz vur­
du:
- Ay Hanım! Beğlerin yaşarken sen bu deliyle niçin
vuruşuyorsun? diye sordu.
- Gök Türkler bizi küçük görmeye başladılar. Bu yan­
lış düşünceyi onların kafasından sj]meliyiz...
Bunu söyleyerek börkünü çıkarıp tulgasını giydi ve kı­
lıcını kuşandı. Arkasında üç beğ olduğu halde otağdan
çıktı . . .
Otağın önündeki geniş alanda vuruşacaklardı. Elli ça­
dırın bütün halkı çevreyi kuşatmıştı. Ay Hanım, Erse­
gün'e beş, altı adım yaklaşarak kılıcını sıyırdı. Ersegün de
öyle yaptı ve yeniden yere diz vurarak onu selamladı.
Kum Sengün üç defa el çırptı ve çocuk Gök Türk beği, av
doğanı gibi bir atılışla Ay Hanım'a saldırdı.
Saygılı bir sessizlik içinde seyredilen vuruş, kimin ka­
zanacağı belli olmadan uzayıp gidiyordu. Genç Gök Türk
beğinin çok çevik ve atılgan hamlelerine Ay Hanım he­
saplı ve keskin saldırışlarla karşı koyuyor, bazen biri, ba­
zan öteki ilerliyor veya geriliyordu. Bir aralık Dokuz
Oğuzlar arasında bir dalgalanma oldu: Ay Hanım'ın yü­
zünde ince ve kan sızan bir çizik görmüşlerdi. Şimdi çok
heyecanlıydılar. Soluk bile almıyorlardı. Ay Hanım ya­
kından kılıç vuruyor, bunun için durmadarı yağısına yak­
laşıyor, öteki bir sığırı ikiye biçecek sertlikte vuruşlarla
hücumları çeliyordu.
Sinir gerilmelerinin son ucuna vardığı ve kılıç çarpış­
malarından başka ses işitilmediği bir sırada birdenbire
Deli Ersegün'ün sendeleyerek sola doğru iki adım attığı
ve öne doğru bükülerek yere kapaklandığı görüldü. Bir­
çokları bunu bir savaş hilesi sanmışlardı. Çünkü kimse
ona kılıç değdiğini görmemişti. Fakat göğsüne bastırdığı

520

•

Bozkurtlar Diriliyor

sol elinin kana bulanmış olduğu görülünce herkes Gök
Türkün yaralanıp düşmüş olduğunu anladı ve hepsi geniş
birer soluk aldı: Ay Hanım vuruşu kazanmıştı.
Kağan kızı yere düşen yağısının baş ucuna kadar gele·
rek onu süzdü. Ersegün kılıcını bırakmamıştı. Sol elini
yarasına bastırıyor ve acı çektiği halde gık demeden ken·
disine bakıyordu. O zaman Ay Hanım Yüzbaşı Kadır
Bağa'ya:
· Yarasını tımar edin! buyruğunu verdikten sonra ota·
ğına yürüdü ve yere diz vurarak kendisini ululayan Do·
kuz Oğuzların sevinçli bakışları arasında içeri girdi.

Gönül Tutsaklığı

RSEGÜN bir haftada kendisine geldi. Gezip yürümeye
E başladı. Kağan kızının buyruğu ile kendisine çok iyi

bakılmış, kımız bile verilmişti. Genç beğ, yürüyebilecek
hale gelince Dokuz Oğuz obasında bir kıpırdanma başla­
dı. Her gün kendisini ziyaret eden Kadır Bağa'ya bunun
ne olduğunu sorunca "Göçüyoruz,. cevabını aldı. Yüzbaşı,
onun sorucu gözlerle kendisine baktığını görünce.
- Sen de bizimle geleceksin. Ay Hanım'ın buyruğu
böyle! diye ilave etti.
Ersegün hem tutsak, hem de güçsüzdü. İtiraz edecek
hali, kafa tutacak kuweti yoktu. Hiç ses çıkarmadı.
Dokuz Oğuzlar bir haftada çoğalmışlar, yetmiş çadır
olmuşlardı. Demek ki dağa taşa kaçıp saklanmış olanlar
Ay Hanım'ın çevresinde toplanıyorlardı. Halbuki Tuğla
boyu savaşından ve Baz Kağan'ın ölümünden sonra Do­
kuz Oğuzlar İlteriş Kağan'a baş eğmişlerdi. O halde Ay
Hanım'ın yanında toplananlar. asilerdi, İlteriş Kağan'a
Taçam'ı yollayıp tabi olduklarını bildirdikleri halde bura­
da yavaş yavaş toplanıp büyüyorlardı.
Oba batıya doğru yola çıktığı zaman Ersegün de ata
binmiş olduğu halde aralarında idi. Pusatlan alınmıştı.
Yanında daima Yüzbaşı Kadır Bağa bulunuyordu. Deli
Ersegün'ün aklı fikri kaçmakta idi. At sarsıntısına daya-

522

•

Bozkurtlar Diriliyor

nabilecek bir durumda olsa bir an durmazdı. Arkasından
uçacak oklar kendisine vız gelirdi ama gel gelelim, at
koşturacak gücü yoktu. Fakat bu fırsatı da kaçırmak is­
temediğinden Dokuz Oğuzları . sayıyor; atlarına, pusatla­
rına, sığır ve koyunlarına gizli bakışlar fırlatıyordu. Yet­
miş çadırlı oba dört yüz kişiydi. Bunun seksen tanesi sa­
vaşçı erkeklerdi. Hepsinin atı vardı. Fakat, sığırları, ko­
yunları pek azdı. Acaba kadınlar arasında da Ay Hanım
gibi vuruşçular var mıydı? Buraya gelince Ersegün'ün
içinde anlaşılmaz bir şeyler oluyor, hırçınlaştığını sezi­
yordu. Bir kadına yenilmişti. Bu, aklına geldikçe deli beğ
kuduracak gibi oluyordu. Babasını okla öldüren kız, ken­
disini de kılıçla yaralamıştı. Şimdi Ay Hanım'dan öç al­
mayı düşünmek bile Ersegün'e ağır geliyordu. Neyin
öcünü alacaktı? Yenildiğinin değil mi? Bir kıza yenilmiş­
ti. Yazıklar olsun! Artık Gök Türkler arasına çıkacak yü­
zü kalmamıştı.
Molalarda ve konaklarda Ay Hanım onu da otağına
kabul ediyor, bazen Kum Sengün, Tungra Sem ve Kadır
Bağa ile birlikte kendisini de çağırarak yemek yiyordu.
Kağan kızı kendisine karşı çok iyi davranıyordu. Bu gö­
rüşmeler ve yemeklerde Ersegün yavaş yavaş bir şeyin
farkına varmıştı: Ay Hanım aklın alamayacağı kadar gü­
zeldi. Onunla konuşurken başka her şey düşüncesinden
çıkıyordu. Önceleri bunu kininin çokluğuna vermiş, fakat
biraz sonra gönül yanıklığından olduğunu anlamıştı. Hay
od düşesi gönül! ... Kağan kızı da olsa, dünya güzeli de
olsa ona bağlanmanın sırası mıydı?
Deli Ersegün o kışı onların yanında geçirdi. Çok kar
düşmüş, bütün geçitler kapanmıştı. Böyle olduğu halde
hala tek tük Dokuz Oğuzlar gelip obaya katılıyorlardı.
Yüz çadır olmuşlardı. Hatta toplu halde çeri talimleri
yapmaya da başlamışlardı. Yüzbaşı Kadır Bağa karakışta
bazen yüz yirmi kişiyle savaş talimleri yapıyordu. Kendi-

Bozkurtlar Dlrlllyor

•

523

sini de hiç yalnız bırakmıyorlardı. Ay Hanım'ın konuğu
olarak obada bulunuyorsa da gerçekte tutsaktan başka
bir şey değildi.
Ersegün, yaşının küçüklüğüne rağmen iki türlü tutsak
olduğunu da anlıyordu. Birincisinden kurtulmak kolaydı.
Asıl belalı olan ikinci türlü tutsaklıktı. Bu öyle bir tutsak­
lıktı ki kendisine: <ıHaydi yurduna git» deseler bile belki
gidemeyecekti. Çünkü Gök Türk beği, gençliğin ve ilk
sevginin verdiği aşırılıkla Ay Hanım'ı sevmiş, ondan baş­
ka birşey düşünmez olmuştu.
Ne yapacağını bilmiyordu. Ay Hanım çağırsa diye
bekliyor, otağına gidip onun sesini dinledikten sonra
sanki yirmi çamçak kınpz içip de esrimiş gibi çıkıyordu.
Otağa çağrılmasının arası uzarsa bunalıyor, üzülüyor,
dünyayı görmeyecek hale geliyordu.
Onun gönlündeki bu borayı Dokuz Oğuzlar arasında
yalnız yaşlı bir kadın sezmişti. On yaşındaki bir erkek ve
daha küçük iki kız torunuyla bir çadırda yaşayan bu ka­
dın, iki oğlunu Gök Türklerle olan Tuğla boyu savaşında
kaybetmişti. Böyle olduğu halde kin gütmez, «Hepimiz
bir soydanızı> derdi. Görünüşünün iri olmasına rağmen
Ersegün'ün henüz körpe bir çocuk olduğunu anladığı için
ona acımıştı. Kimsesiz bir tutsak, iyi yürekli bir beğ,
gözü pek bir çeri olduğu için de onu sevmişti. Uzaktan
gözaltında bulundurur, arasıra konuşurdu. Aylarca süren
bu tanışıklıktan sonra genç beğin Ay Hanım'a gönül ver­
diğini, yüreğine od düştüğünü anlamıştı. Yaşlı kadının
böyle delice gönül vermelerden içi yanıktı. Vaktiyle kü­
çük bir erkek kardeşi güzel bir kıza gönül vermiş, ala­
mamış, başı bin türlü belaya girmiş, sonra kan kusarak
ölmüştü. Bu yiğidin de aynı duruma düşmemesi için ona
öğüt vermek istiyordu.
Kışın sonlarında bir gün Ersegün'le tenhada karşılaştı:
- Gök Türk beği! Sana diyeceklerim var! dedi.

524

•

Bozkurtlar Dlrlllyor

Deli beğ hemen kaşlarını çatıp:
- De bakalım koca ana, diye karşılık verdi.
Koca ana hazin hazin konuşmaya başladı:
- Beğ yiğit: Görüyorum ki Ay Hanım'a gönül verdin.
Onun göz alıcı, gönül çekici güzelliğini düşündükçe sana
hak vermemek elden gelmez. Ancak sen kendini kolla­
malısın. Çünkü kağan kızı çok tehlikelidir.
Sözün burasında Ersegün, koca ananın yüzüne sert
sert baktı. Fakat bir şey demedi. O devam etti:
- Ay Hanım'ın yeğeni kamdı. Ona gizli bilgilerden çok
şey öğretti. Ay Hanım insanın yüreğinden geçenleri an­
lar, ne yapacağını sezer, düşündüğünü bilir. Ona karşı
durulmaz. Yirmi üç yaşında olduğu halde hala evlenmedi. Çünkü kendisine eş olabilecek eri bulamadı.
Ersegün'ün deliliği kamçılanıyordu. Koca anaya daha
keskin baktı. Fakat yine bir şey demedi.
- Ay Hanım'ın kendisi ne kadar güzelse yüreği de o
denli katıdır. Bileği güçlüdür. Uçan kuşu gözünden vu­
rur. At yarışında onu kimse geçemez. En özlü savaşçılar­
la kılıç oynar. Beş yıl önce Kadır Bağa ile vuruşup onu ye­
re serdi. Koca yüzbaşı az kalsın ölüyordu. O günden beri
kimse onunla evlenmeye kıyışamaz. Ay Hanım'ın yüzüne
küçük bir çizik bırakabildiğin için kendini bahtiyar say.
Kadir Bağa onu da yapamadan devrilmişti.
Kadın sustu. Ersegün'ün bakışları büsbütün değişmiş­
ti. Sözün sonu neye varacak diye bekliyordu. Ay Hanım'ı
sevmesinin bir başkası tarafından sezilmesi ve bunun
kendisine söylenmesi ağır gelmişti. Bununla kağan kızını
bulmamak üzere kaybetmiş gibi bir şey oluyordu. Koca
ana devam etti:
- Beğ yiğit! Ay Hanım büğü yapmaz ama gözleri büğü­
den daha yamandır. Ağu içirmez ama sözü ağudan daha
keskindir. Okla yüreğini delmez. Bakışıyla öldürür. Gü­
lümseyişi, seni kılıç çalışından daha beter devirir. Yazık
·

Bozkurtlar Diriliyor

•

525

olur sana beğ yiğit! Buradan uzaklaş. Anan ah etmeden
yurduna dön. Sözümü tut, kendi Eline var. Böyle dedi­
ğim için de sakın bana gücenme ...
Ersegün yine bir şey demeden kadının yanından uzak­
laştı. Ondan sonra günlerin nasıl geçtiğini, dünyada neler
olup bittiğini bilmedi.
Bahar gelmişti. Bir, gece çadırında yatar ve her gece
yaptığı gibi uyumadan önce Ay Hanım'ı düşünürken
dışarıdaki bir konuşmaya kulak kabarttı. Yarım yamalak
işittiği sözlerden Gök Türklerin yeniden Dokuz Oğuzlar
üzerine yürüyeceğini anlamıştı. Artık burada daha çok
duramazdı. İlteriş Kağan çerileri buraya geldikleri zaman
kendisini tutsak olarak bulurlarsa bunun ağırlığına daya­
namazdı.
Birden deliliği tutarak fırladı. Hızla çadırdan çıkarak
yürüdü. İlk bulduğu ata sıçrayarak dörtnala kaldırdı. O­
badan çıkarken yanından bir ok vınlayarak geçti. Fırlatı­
lan bir bıçak beline saplandı. Deli Ersegün bıçağı saplan­
dığı yerden çıkararak bağırdı:
- Pusatım eksikti! Bu da sizin armağanınız olsun! ...

Ölüm Uçurumu

ÖRT atlı sonsuz bozkırda doğuya doğru gidiyordu.
DBaşlarındaki adam çok yaşlı, seksenlik bir koca ol­

duğu için hızla at süremeyen kafile yirmi günden beri
yolda idi. Yolculardan biri kırk, biri otuz yaşlarında gös­
teren iki tanesi, yaşlı adamın oğulları, dördüncüsü de at
uşağı idi. Binek atından başka bir de yedek at götüren at
uşağı, konaklarda küçük çadırı kuruyor ve bu tek çadırda
ak saçlı koca barınıyordu.
Yazın ilk günleri, bozkırın güzel zamanıydı. Kafile kü­
çük bir dağı aşmıştı. Birdenbire önlerine dümdüz bir ova,
ovanın dağa bitiştiği yerde de korkunç bir uçurum çıktı.
Yaşlı koca eliyle uçurumu göstererek:
- İşte Ölüm Uçurumu! dedi.
Ötekiler burasını ilk defa görüyorlardı. Dağın yama­
cından olduğu gibi gözüken bu uçurum pek korkunç bir
şeydi. Belki elli adam boyunda olan yarık, bir takım garip
biçimli kayalarla doluydu. Yarığın dibini görmeğe imkan
yoktu. Bu korkunç, görünmez, dipten tuhaf sesler geli­
yordu. Bu sesler bir suyun akmasına, bir sürü atın kiş­
nemesine, yırtıcı parsların bağırmasına, atların dörtnal
sürüşüne, hatta haykıran bir insanın sesine bile benzi­
yordu.

Bozkurtlar Dlrlllyor

•

527

İhtiyar adam dalgın gözlerle uçuruma bakıyor, eski
hatıraları canlandırmak. istiyordu:
- Ölüm Uçurumu her yıl bir erkekle hır kadını alır,
dedi.
Sonra eliyle uzaktaki bir kayalığı işaret ederek anlattı:
- Orada Uçar Kam otururdu. Altmış yıl önce ben bu­
radan geçerken ona uğramıştım. Altmış yıl sonra buraya
yine gelirsin demişti. Dediği çıktı ...
Yavaş yavaş Uçar Kam'ın mağarasına ilerlediler. Kim­
seler yoktu. Atlarından inerek oyuğa girdiler. Yerde bir­
kaç kürek kemiği ile bir ayı postu duruyordu.
İhtiyar adam hazin bakışlarla oyuğun tavanını ve du­
varlarını süzdü:
- O zaman ben 20 yaşında bir gençtim, dedi. Doğup
büyüdüğüm Elleri bir Çinli kadın yüzünden bırakıp kaçı­
yordum. Yanımda yeni evlendiğim evdeşim yani ananız
Almıla olduğu halde Batı kağanına kaçıyordum ... Çünkü
kendi kağanım, Kara Kağan'ın katunu İçing Katun beni
öldürtecekti. Gece karanlığında bu uçuruma . düşmekten
bizi Uçar Kam kurtarmış; bu kovukta konuklatmıştı.
Oğullan ve at uşağı b(iyük bir dikkatle dinliyorlardı:
- Uçar Kam falıma bakmış, on yıl sonra bütün yoldaş­
ların yok olacaklar demişti. Dedikleri oldu: Kür Şad ih­
tilalinde son arkadaşlarım da öldüler. Siz Kür Şad'ı tanı­
mazsınız. O bir ateş parçasıydı. Bozkurtlar soyunun
övüncüydü. Bilmem ki onun gibi bir keskin nişancı bir .
daha yeryüzüne gelir mi? Almıla ile Batı Kağanlığına
geldikten sonra Tüng Yabgu Kağan'ın ordusuna girdim.
O kağanın ölümünden sonra Batı Eli karışıncaya kadar
gelen kağanların çerisinde çalıştım. Çok savaşlara girdim.
Çok budunlarla karşılaştım. Ölmedim. Büyük oğullarım
benden daha kutlu çıktılar. Üç ağanız savaşlarda öldü.
Ablanız evlenip gitti. Almıla da uçmağa vardı. Anık tadı
kalmayan bu dirlik yükÜnü çekmek üzere ben kaldım.

528

•

Bozkurtlar Diriliyor

Doğduğum yere giderek orada ölmek istiyorum. Siz Ötü­
ken'i de bilmezsiniz. Oradan Çin'e ne akınlar yapmıştık!
Belli ki Uçar Kam da ölüp gitmiş. Zamanı Tanrı yapıyor
ve bütün yaratıklar ölüyor... Bakın, şu Ölüm Uçurumu ne
yaman şey! Ben daha çocukken bu uçurumun adını duy­
muştum. Her yıl bir erkekle bir kadın almadan olmayan
bu derin yariğın gerçekten de nice erkek.le kadınları koy­
nunda kaybettiğini bilirim. Bir er, bir kızı sever de ala­
maz, bu yüzden çılgına dönerse kanındaki delilik burada
yatışırmış. Ben, Almıla ile birlikte doludizgin buraya
doğru at sürerken birden gür bir ışığın sallanmasıyla dur­
muştuk. Karanlıkta bir ses <cDurun! İlerde ölüm var!»
diye bağırıyordu. Bizi uyaran bu ses Uçar Kam'ın sesiydi.
«Bize yol göster. Duramayız! » diye cevap verdim, «Ardı­
mızdan gelebilirler!» diye haykırdım. <cArdınızdan gelen
yok. Emniyettesiniz!» diye gönlümüzü ferahlatıp mağara­
sına konuk etti. Altmış yıl sonra geldiğim halde o günü
hfila hatırlıyorum. Altmış yıl sonra... Altmış yıl bu, dile
kolay. Bu altmış yıl nice erleri, yiğitleri toprak etti. Hepsi
kayboldular. Kara Kağan, İşbara Alp, Kür Şad... Yamtar,
Sançar, Gök Börü, Üç Oğul, Sülerniş, Arık Buka, Buğra,
Karabudak... Hepsi öldü ... Almıla. . . O da öldü. Yalnız
ben kaldım. Ben, kocamış Binbaşı Pars...
Binbaşı Pars başını göğe kaldırdı . Seksen yılın ızdırap­
larıyla manalanan gözlerini bilinmedik bir noktaya dikti.
Sonra büyük bir davanın sonunda bezginlik duymuş in­
sanların haliyle başını eğerek:
- Haydi, gidelim! dedi.

* *

Uzaktan birkaç atlının görünmesi birden onları tetik
bulunmağa davet etti. Sadaklarından oklar çekilerek yay­
lara yerleştirildi. Fakat yine ilerlemekte devam ediyorlar-

Bozkurtlar Diriliyor • 529

dı. İki tarafın arası elli adım kalınca durdular. Karşıdaki­
lerden biri öne çıkarak bağırdı:
- Kimsiniz? Nereden gelip nereye gidiyorsunuz?
Binbaşı Pars büyük oğluna işaret etti. O, birkaç adım
ilerleyerek gür bir sesle karşılık verdi:
- Gök Türküz. Batı Elinden gelip Ötüken'e gidiyoruz.
Siz kimsiniz?
Ötekiler kendi aralarında bir şeyler konuştuktan son­
ra yine seslendiler:
- Dokuz Oğuzuz! Ötüken'e çok var. Bize konuk olun!
İki taraf yavaş yavaş ilerleyip karşılaştılar. Kısa bir şeyler
konuşuldu. Sonra Binbaşı Pars'ın kafilesi Dokuz Oğuzlar­
la birlikte onların obasına doğru yürüdü.
Dokuz Oğuz obası büyümüş, iki yüz çadırlık olmuştu.
Fakat Baz Kağan'ın kardeşlerinden, oğullarından, yiğenle­
rinden kimse bulunmadığı için başlarında hala Ay Hanım
vardı. Obalılar onu çok seviyorlardı. Gök Türklere ağır
vergiler vermelerine rağmen kendilerini oldukça bolluk
içinde yaşatıyor, sık sık yer değiştirerek yeni bir saldırıya
uğramalarının önüne geçiyordu. Şimdi üç yüz çerileri
vardı ve yiğit savaşçılardan kurulmuş olan bu küçük or­
du, onları her önüne gelenin saldırısından koruyordu.
Yüzbaşı Kadır Bağa, Ay Hanım'ın buyruğu ile Binbaşı
Pars'ı karşılayarak onları iki çadıra konuk etti. Derhal
güzel aşlar ve kımızlar göndererek ağırladı.
Pars memnundu. Artık yaklaşmış olduğu Ötüken'e
varmadan önce biraz dinlenmek, uzun yorgunluğu gider­
mek ve anayurda daha diri ve güçlü olarak gitmek hiç de
fena bir şey değildi. Bu düşüncelerle gece düşünde ken­
disini hep Kara Kağan ordusunda onbaşı olduğu zamanki
durumuyla gördü. Çuluk Kağan'ın öldüğü sırada yaka­
landıkları korkunç sağanağı ve Buğra'nın ölümünü, Çin
duvarı üstündeki yaman vuruşmayı ve Arık Buka'nın vu­
ruluşunu, zavallı Kara Budak'ın idamını ve anda oluşları-

530

•

Bozkurtlar Diriliyor

nı, Almıla'yı sevişini, onu o kadar kişinin elinden nasıl
kapıp aldığını adeta yeniden yaşadı. Bütün bu düşler
arasında İçing Katun'un karganmış hayali de vardı. Bu
kadar uzun gibi gelen altmış .yıl ne çabuk geçip gitmiş­
ti! . ..
Pars uzun süren uykudan uyandığı zaman kendisini
uzun zamandan beri hasret kaldığı kadar diri ve güçlü
bulmuştu.
Ötüken'e yaklaşmak seksenlik kocayı canlandırmıştı.

Binbaşı Pars

İNBAŞI PARS iki oğluyla birlikte Ay Hanım'ın otağına
B girip de yere diz vurduğu zaman biraz şaşaladı. Bu

şaşalayış, kağan kızının şaşılacak bir benzeyişle Almıla'ya
benzemesinden doğuyordu. Ay Hanım onu ayağa kaldıra­
rak:
- Hoş geldiniz binbaşı ! dedi ve sormaya başladı:
- Ötüken'den ne zaman çıkmıştın binbaşı?
- Altmış yıl önce.
- Yumuşla mı çıkmıştın?
- Hayır, kaçarak.
- Kimden kaçarak?
- İçing Katun'dan.
Ve aldığı buyruk üzerine hepsini anlattı. Ay Hanım
dikkatle dinliyor ve çok ilgileniyordu. Pars sözlerini biti­
rince gülümseyerek:
- Öyle ise biz akraba oluyoruz! dedi.
Binbaşı ve iki oğlu dikkatle toparlandılar. Kağan kızı
'
şöyle anlattı:
- Anam Katun, Almıla'nın en küçük kardeşiydi.
İki oğlu sert bakışlarla bakarlarken Pars hüzünlenmiş
gibiydi. Karşısında Almıla'dan bir parça gibi duran kız
ona sevgili evdeşini hatırlatarak içinden ince bir tel ko­
parmıştı. Acı bir sesle:
.

532

•

Bozkurtlar Dlrlllyor

- Almıla'ya çok benziyorsun Ay Hanım! dedi.
Kağan kızı şahane duruşuyla Pars'ı ve oğullarını süzü­
yor, gözlerine bakarak gönüllerinden geçeni okuyordu:
- Binbaşı, dedi, Ötüken'e niçin dönmek istiyorsun?
- Benim için dünya kavgası bitti. Doğduğum yerleri
bir daha görerek orada ölmek istiyorum.
Kağan kızı, karşısındaki üç Gök Türkün de Ötüken'e
dönmek için olan kesin ve sarsılmaz kararlarını yüzlerin­
den anlamıştı:
- İlteriş Kağan'a benim elçim olarak varır mısın? diye
sordu.
Pars yere diz vurarak:
- Buyruk senindir! diye cevap verdi.
*
* *

Üç gün sonra Binbaşı Pars, Ay Hanım'ın elçisi olarak
Ötüken'e doğru yola çıkıyordu. İlteriş Kağan'a armağan
olmak üzere yedi tane soy at ve bir kılıç götürüyordu.
Büyük oğlu Yüzbaşı Ezgene babasının solunda gidiyordu.
Çatık kaşlı, asık yüzlü bir erdi. Bugüne kadar bir defa
gülümsediğini kimse görmemişti. Batı Kağanlığındaki sa­
vaşlarda büyük yararlıklar göstermiş, iki oğlu savaşta,
öteki çocuklarıyla evdeşi de kargaşalıklarda veya kırgın­
larda ölmüştü. Yüzünde birkaç kılıç yarası vardı. Sol eli­
nin bir parmağı da eksikti. Bunu bir Çigil bahadırı uçur­
muştu.
Pars'ın küçük oğlu Onbaşı Yula otuz yaşlarında bir yi­
ğitti. Talihsiz bir adamdı. Üç defa evlenmiş, aldığı kadın­
ların üçü de ölmüştü. Bu kadınlardan doğan çocuklar da
yaşamamıştı. Batıdaki savaşların hemen hepsine girmiş,
birkaç defa ölümle yüzyüze gelmiş, yine de birşey ol­
mamıştı. Oyluğuna yediği bir kargı dolayısıyla yayan

Bozkurtlar Dlrlllyor • 533

yürürken aksardı. Çok az yerdi. Bu yüzden, babasından
dinleyerek öğrendiği Yamtar'ı görmeyişini hayatta gerçek
bir eksiklik sayardı. Bunun da ömründe bir kere öfkelen­
diğini kimse görmemişti. cıDövüşmek için öfkelenmeyi
beklersem vuruşamadan ölürüm.» der ve savaşa, vuruşa
sakin, sanki kımız içiyormuş gibi giderdi. Çok iyi binici
idi. Attan çok iyi anlardı. Bunun için Ay Hanım'ın arma­
ğan olarak İlteriş Kağan'a yolladığı yedi au o idare edi­
yordu.
At uşağı Çalkara yirmi yaşlarında bir Oğuz'du. Kendi
yurdunda kimsesi olmadığı için Pars'la birlikte Ötüken'e
gelmeye razı olmuştu. Ay Hanım'ın Gök Türk kağanına
yolladığı kılıçla kendi yedek atlarını o götürüyordu. İri
yapılı ve güçlü bir güreşçiydi. Güreşe o kadar istekliydi ki
bir gün bir savaşta atı vurulup yaya kalınca savaşta ol­
duklarını unutmuş, karşısında kendisi gibi yaya olan bir
yağıya el çırparak güreş tutmak üzere saldırmış, fakat
öteki kılıcı savurunca aklı başına gelmişti. Daha doğrusu
aklı başına gelmemiş, aklı başından gitmişti. Çünkü Çal­
kara bu kılıçla başından ağır yaralı olarak yere serilmiş,
günlerce kendisine gelememişti. Çok iyi yürekli, iyi huy­
lu bir erdi. Yalnız güreş görünce dayanamazdı. Güreş­
mezse hasta olurdu. Bu yüzden kış olunca tepelere, dağ­
lara çıkıp ayılarla güreşirdi. Hem de mızıkçılık etmemek
için yanına pusat almaz, kemerindeki bıçağı da ayıların
mızıkçılığına karşı ihtiyat olarak tutardı. Çünkü ayılar
güreş göreneğini bilmiyorlar, bazen ikisi birden geliyor­
lar, yahut da bıçak gibi olan dişlerini kullanıyorlardı.
Pençelerine o kadar aldırış etmiyordu. Bu yüzden, yü­
zünde ve başka yerlerinde pençe çizikleri oluyordu. Bir
gün iri bir ayıyla güreşirken kucak kucağa dik ve uzun
bayırdan aşağı yuvarlanmışlar, bayırın eteğine vardıkları
zaman çarptıkları bir kaya ile ayının beyni dağılmış,
Çalkara'nın da bir kulağı kopmuştu. Fakat ayı öldüğü

534

•

Bozkurtlar Dlrlllyor

sırada sırt üstü olduğu için Çalkara onu yenik saymış:
<cUtancından geberdin, değil m;i?» diye gülmüştü.
Bazen güreşecek ayı da bulamaz, o zaman atıyla güreş
tutardı. Atı da alışmış, şaha kalkarak bayağı güreşir ol­
muştu. Fakat at, güreşi iyi beceremediği için bir defa
Çalkara'nın ağzına ön ayağıyla vurarak üç dişini dökmüş­
tü.
Önceleri tek tük de olsa konuşuyorlar, çevreleriyle il­
gileniyorlardı. Ötüken'e yaklaşırken konuşmalar kesildi...
Gözleri ileriye dikildi ve akla hjçbir düşünce gelmez oldu.
Nihayet Pars Beğ'in gözleri parladı.
- İşte, Ötüken'e vardık! dedi. Bunu söylerken sesi,
vaktiyle Ötüken'de erlerine buyruk veren Onbaşı Pars'ın
sesine benziyordu. Şimdi toprağın her parçasına, her
tümseğe, taşa, ağaca dikkatle bakıyor; çoğunu tanıyordu.
Altmış yıllık dünya kavgası, onun beyninden ve gönlün­
den doğup büyüdüğü yerlerin izini silememişti. Böyle ne
kadar gittiler, farkında değildi. Kendisinden geçmiş, iler­
liyor, gözleri nemli olduğu için iyi seçemediği bozkıra sis
inmiş sanıyordu. Bu hülya içinde gidiş, ilk çadırlar ve ilk
Ötükenliler görününceye kadar devam etti.
İlk rasladıkları yüzbaşı ona bir kılavuz verdi. Böylece,
doğru İlteriş Kağan'ın karargahına yollanmak imkanı
hasıl olmuştu.

Ay Hanım'ın Elçisi
GÜN Ötüken'de büyük bir tören vardı. Gök Türk

O kağanı İlteriş Kutluk Kağan, Dokuz Oğuz katunu Ay

Hanım'dan gelen elçiyi kabul edecekti. Kağanın üç tuğu
otağın önüne dikilmişti. Borularla davullar tören havaları
çalıyordu. Kağanın demir göğüslük takmış öz çerileri ota­
ğın iki yanında iri birer kaya parçası gibi duruyordu. İl­
teriş Kağan, yanında İl Bilge Katun olduğu halde tahtında
oturuyordu. Tahtın iki yanında şadlar, tarkanlar, buyruk­
lar sıralanmıştı. Bilge Tonyukuk ile Boyla Bağa Tarkan,
kağanın yanında duruyordu. Töreni idare eden bir tar­
kanın işareti üzerine dav�llarla borular sustu ve bir ulak:
- Ay Hanım'ın elçisi .6inbaşı Pars Beğ geliyor! diye ba­
ğırdı.
Bütün gözler binbaşıya dikilmişti.
Pars Beğ, ardında iki oğlu olduğu halde yürüyordu.
Daha geride Çalkara, arkasında yedi at olduğu halde iler­
liyordu. Kağanla katuna yirmi adım kala durup dördü de
yere diz vurdular. Sonra Pars'la iki oğlu kağanın karşısına
kadar geldiler ve yeniden yere diz vurdular. Kağan:
- Binbaşı Pars Beğ! Ötüken'e hoş geldin! dedi.
Pars cevap verdi:
- Hoş bulduk kağan! Otağına Dokuz Oğuz katunu Ay
Hanım'ın elçisi olarak gelip armağanlarını ve baş eğine

536

•

Bozkurtlar Dlrlllyor

haberini getirdim. Fakat ben Ötüken'in yabancısı de­
ğilim. Gök Türküm ve Ötüken'de doğup büyüdüm ...
Kağan, katun ve bütün beğler dikkat kesildiler. Kağan
sordu:
- Ötüken'de ne idin? Niçin ayrıldın?
- Ötüken'de onbaşıydım. O zaman yüzbaşı olan İşbara
Han'ın buyruğunda idim. İşbara Han'ın büyük kızı
Almıla'yı aldım ve İçing Katun'la kardeşi Şen-king'in kö­
tülükleri yüzünden Batı Kağanı'nın ordusuna gittim.
İçing Katun'la Şenking'in kötü hatıraları daha unu­
tulmamıştı. Adları anılınca bütün beğlerin gözlerinden
birer tiksinme dalgası geçti. İlteriş Kağan, Batı Türkleri
hakkında bilgi edinmek istiyordu:
- Binbaşı Pars! Batıda hangi kağanlar kağanlık etti?
Şimdi orası nicedir? diye sordu.
Pars, olanları hatırlamak ister gibi önüne bakıp bir ara
düşündükten sonra anlatmağa başladı:
- Ötüken'de Kara Kağan varken batıda da Tüng Yabgu
Kağan vardı. Ulu kağandı, ama talihsizdi. Kara Kağan
tutsak olduğu yıl o da öldü. Sonra Bağatur Sibi Kağan,
ondan sonra da Sır Yabgu Kağan başa geçti. Daha, sonra
El karıştı. Başta iki kağan birden bulunmaya başladı. Kan
gövdeyi götürüyordu. Öyle oldu ki, Tüng Yabgu Kağan'ın
ölümünden otuz yıl sonra Batı Elinde ne budun kaldı, ne
kağan... Yirmi yıl kağansız, töresiz yaşadıktan sonra
Eçine Kür Çur Kağan başa geçip dokuz yıl Eli tuttu. O
ölünce yeniden düzen bozuldu. Üç yıl yeniden kargaşalık
oldu. Eçine Kür Çur Kağan başa geçince umutlanmıştık.
Fakat bir yıl geçmeden o da ölünce artık Batı Elinde ya­
şanamayacağını anladım. Doğuda yeniden devlet kurul­
duğunu işitmiştim. Sağ kalan iki oğlumu alarak at uşa­
ğımla birlikte Ötüken'e geldim. Ötüken'e yaklaşırken ilk
rastladığım El, Dokuz Oğuzlar oldu. Başlarında Ay Ha­
nım bulunuyordu. Anası, İşbara Han'ın kızı olduğu için

Bozkurtlar Dlrlliyor

•

537

bir yandan da Bozkurt ocağına bağlı olan bu kağan kızı
bizi iyi ağırladı. İlteriş Kağan'a bağlılığını gösterdikten
sonra armağan olarak bir kılıçla yedi tane soy at gönder­
di.
Binbaşı Pars sözlerini bitirince Ezgene'nin elinden kı­
lıcı aldı. Kağana kadar götürerek sundu. Sonra geride
Çalkara'nm tuttuğu atları göstererek:
- Ay Hanım bunların kabul edilmesini diledi! dedi.
İlteriş Kağan'ın çerileri yedi atı alıp götürdüler. Bir
yüzbaşı da kılıcı alarak dizideki yerinde durdu. Sonra
Pars Beğ yeniden söze başlayarak:
- Oğullarım Yüzbaşı Ezgene ile Onbaşı Yula da senin
orduna katılmak için geldiler. İkisi de sınanmış erlerdir,
dedi.
Kağan Binbaşı Pars'ın oğullarına dikkatle baktı:
- Önce benim erlerimle boy ölçüşsünler! dedi.
Ezgene ve Yula ilerleyip diz vurarak:
- Buyruk senindir! dediler.
Önce at yarışı yapılacaktı. Pars'ın oğullarına karşı
Ötükenlilerden Yüzbaşı Börü ile Deli Ersegün çıktılar.
Kağan otağından üç bin adım kadar uzakta olan bir ağa­
cın ardından dolaşıp kağan otağına kadar geleceklerdi.
Bir ulak daha önce giderek oraya dört tane yarış tuğu
dikmişti. Ortalıkta çıt bile yoktu. Davul üç defa gümle­
dikten sonra dört yarışçı yıldırım gibi fırladılar. İlk _önce
bir hizada koşuyorlardı. Sonra Ezgene ile Yula ötekileri
geçtiler. Ezgene çatık kaşları ve asık yüzü ile savaşta düş­
man kovalıyormuş gibi uçuyor, Yula sakin çehresiyle eğ­
lenceye çıkmış gibi yarışıyordu. Börü, vaktiyle babasının
bütün Batılıları geçerek birinci geldiğini bildiği için usta
bir biniciye yakışacak şekilde ve aynı umutla atın yelesi­
ne yapışmış, dörtnala gidiyordu. Deli Ersegün dünyada
kimsenin kendisini geçebileceğine akıl erdiremediği için
atını sert vuruşlarla kamçılayarak ilerliyordu. Bir müddet

538

•

Bozkurtlar Diriliyor

bu durum değişmedi. Tuğlara yaklaşırken Börü en ileri
geçerek iki kardeşi geride bıraktı. Ersegün de ona yetişe­
rek hemen hemen aynı hizay� geldi. Tuğlara kadar bu
diziyi bozmadan geldiler. İlk tuğu Börü kopararak geriye
döndü. İkinci tuğu kapan Yula çok usta bir binici oldu­
ğunu burada gösterdi. Öndeki Börü gibi büyük bir çark
yapmadan atını birden şahlandırıp olduğu yerde tersine
döndürürken Börü'nün önüne düştü. Ezgene ile Ersegün
aynı zamanda tuğ alırken çarpıştılar. Fakat düşmeyerek
geriye doğru çarkettiler. Bu çarpışma Ersegün'ün işine
yaradı ve yüzbaşı Ezgene'yi on adım kadar aştı.
Dönüşün yarısına kadar sıra değişmedi. Yarısından
sonra yarış hem hızlandı, hem de heyecanlandı. Kağan
otağının çevresindekiler bakışlarını, ufku delercesine
keskinleştirerek gelen dört kişiyi seçmeye uğraşıyorlardı.
Önde Börü ile Yula çekişiyorlardı. Yula bir at boyu iler­
deydi. Onların on adım kadar gerisinde Ezgene ile Er­
segün yarışıyorlardı. Yüzbaşı Ezgene, Deli Ersegün'e ye­
tişmişti. Fakat aradaki bir at başı açıklığı bir türlü kapa­
tamıyordu. Böyle olduğu halde arkada kalmış olan bu iki
yarışçı yavaş yavaş öndekilere yetişiyordu.
Otağa beş yüz adım kadar kalmıştı. Yüzbaşı Börü,
Onbaşı Yula'ya yetişmişti. Şimdi atbaşı beraber geliyorlardı. Ersegün'le Ezgene de aynı hizada gidiyor ve önde­
kilerin hemen hemen ardında bulunuyorlardı.
Otağa üç yüz adım kala Ersegün hepsini geçti. Öteki
üçü onun iki adım gerisinde atbaşı beraber koşuyorlardı.
İki yüz adım kala Yula ötekileri aştı. Hemen ardında
Ersegün'le Börü bulunuyordu.
Yüz adım kala Börü, Yula'ya yetişti. Yüzbaşı Ezgene'
nin yüzü büsbütün asıldı. En arkada kalmak hoş birşey
değildi.

·

Bozkurtlar Diriliyor • 539

Elli adım kala Börü ile Yula aynı hizada uçuyorlardı.
Yarım at boyu geriden Deli Ersegün geliyor, onu da bir at
boyu geriden Yüzbaşı Ezgene kovalıyordu.
İhtiyar Binbaşı Pars, oğullarından biri en geride kaldı­
ğı için çok üzgündü. Fakat bu sırada beklenmedik birşey
oldu: Yarışın bitmesine yirmi adım kalmıştı. Yüzbaşı Ez­
gene'nin sert bir ıslık çalarak üzengileri üzerinde ayağa
kalktığı görüldü. Arkasından atı şahlanır gibi yaparak
şiddetle sıçradı. Ezgene'nin atı yere düştüğü zaman Erse­
gün'le aralarındaki açıklık kapanmış ve iki at aynı hizaya
gelmişti. Yarış biterken Börü ile Yula önde ve aynı hiza­
da, Ersegün'le Ezgene de yarım at boyu geride, aynı hiza­
da idiler.
Y�ışçılar atlarından atlayarak tuğlarını otağın önüne
diktiler. Sonra Kağan'ın buyruğuyla kendilerine sunulan
kımızı içtiler.
Şimdi ok atılacaktı. Pars'ın oğullarına karşı Ötükenli­
lerden dört beğ çıkmıştı. Bunlardan biri, yarışta birinci
olamayışını bir türlü sindiremeyen Deli Ersegün'dü. Yüz
adımdan, kıpırdamayan hedeflere atılan okl� şaşmaz bir
isabetle yerini bulduktan sonra uzun bir sırığın tepesine
bir top bağlandı ve toprağa dikilen sırığın üstündeki he­
defe atla dörtnala giderek yay çekilmeye başlandı .
Altı nişancı da hedefi buldular. Şimdi yeni bir deneme
yapılıyordu: Bir er, kalınca bir dalı hızla toprağa vururken
okçular elli adımdan buna nişan alacaklardı. Elli adımdan
atılan oklar dalı vurunca, aralık yetmiş adıma çıkarıldı ve
Ersegün vuramayarak yarışı bıraktı.
Aralık seksen adıma çıkarıldığı zaman dört kişi bunu
da vurdu. Vuramayıp çıkan bir Ötükenli idi.
Aralık doksan adıma çıkınca Ötükenliler bunu da vu­
ramadılar. Ortada Pars'ın iki oğlu kaldı.
O zaman, bir bahadırın kağana doğru yürüdüğü gö­
rüldü. Yere diz vuran bu er:

540

•

Bozkurtlar Dlrillyor

- Yüce Kağan! Buyruk verirsen bu beğlerle bir yol da
ben ok atışayım! dedi.
Kağan memnundu: ·
- İyi edersin Onbaşı Urungu! diye cevap verdi.
Urungu yayını gerip gezledi. Keskin bir ıslık sesi...
Ok, dala saplanmıştı.
Aralık yüz adıma çıkarıldı. Bu kadar uzaktan, kıpırda­
yan bir dalı vurabilmek için nasıl bir göz, nasıl bir bilek
isterdi! . . . Fakat bütün seyircilerin takdirle bakan gözleri
önünde üç nişancının okları hedefi buldu. İlteriş Kağan,
Binbaşı Pars'a baktı:
- Oğulların yavuz nişancılarmış Pars Beğ! Daha başka
bir deneme de yapalım mı? diye sordu.
Pars'ın gözlerinde Kara Kağan'ın Kağanlık şenliğinde
yapılan tören ve orada Kür Şad'la İşbara Alp'ın ok atışı
canlanmıştı:
- Sen bilirsin kağan! dedi. Tahtalar üzerine ellişer okla
Türk yazmak da var. . . Vaktiyle Kür Şad'la İşbara Alp
bunun için burada ok atmışlardı.
Kağan kabul etti. Aynı büyüklükte üç tahtaya üç ni­
şancı ellişer okla Türk kelimesini yazacaklardı. Davulun
gümlemesiyle atış başladı. Sağ eller görülmemiş bir ça­
buklukla sadaklara gidiyor, oradan çektikleri okları yay
kirişlerine takıyor ve gerdiği kirişi koyuvererek · okları
tahtadaki yerine en özenli bir şekilde yerleştiriyordu.
İlkönce üç yiğit de sanki talimli imişler gi�i aynı okları
aynı hareketlerle fırlatıyorlardı. Sonlara doğru bir tanesi
ötekileri biraz geçer gibi oldu. Seyircilerde ses yoktu. Bir
yanlış atış en ilerde bulunan okçuya bile yarışı kaybetti­
rebilirdi.
Binbaşı Pars büyük bir dikkatle yarışmaya bakıyordu.
İki oğlunun hareketleriyle birlikte Urungu'ya da gözatı­
yor, Kara Kağan'in zamanını yeniden yaşıyordu. Urungu
son oku atıp yerine sapladığı zaman Ezgene ile Yula son

Bozkurtlar Dlrlllyor

•

541

oklarını henüz fırlatıyorlardı. Bir anlık öncelikle ok atış­
mayı Onbaşı Urungu kazanmıştı.
Kağan'ın yolladığı kımızı içerken Pars onun yüzünü
daha iyi görmüş ve kendi kendine: cıNe kadar da Kür
Şad'a benziyor!» diye düşünmüştü. Kür Şad'ın öldüğünü
bilmese Urungu'nun Kür Şad olduğunu iddia edebilirdi.
Bu ok atış, bu vuruşlar ve sonra bu benzeyiş...

Çalkara

IRA kılıç oyununa gelmişti. Pars'ın oğullarına karşı
SYüzbaşı Börü ile Onbaşı Urungu çıktılar. Ersegün de

çıkacaktı. Fakat aklına Ay Hanım'la yaptığı vuruş gelince
vazgeçti. İlk önce iki yüzbaşı, Ezgene ile Börü oynayacak­
lardı. İkisi de tulgalı, göğüslüklü ve kalkanlı idiler. Tok­
mağın davula üçüncü vuruşundan sonra çabuklukla kılıç
sıyırarak birbirlerine saldırdılar.
Börü daha sert, Ezgene daha kıvrak vuruşuyordu. İlk
önce Börü ilerliyordu. Sonra ilerleyemez oldu. İlk vuruşu
Ezgene yaptı ve Börü'nün tulgasına inen kılıç onu biraz
sersemletti. Burnundan kan geliyordu. İkinci vuruş Börü
tarafından yapıldı ve Ezgene'nin kalkanı ikiye ayrılarak
elinden düştü. Buna rağmen Ezgene ilerliyor, Börü'yü
güç duruma sokuyordu. Börü boyuna gerilemekteki sa­
katlığı kavrayarak kalkanını attı ve hafiflemiş olduğu hal­
de onun hamlesini çelerek saldırışa geçti. Şimdi görül­
memiş bir çabuklukla vuruşlar ve çelişler birbirini kova­
lıyor, Börü adım adım ilerliyordu. Birden birbirlerine
yaklaşıp kılıçlaştılar. Çınlayıcı bir ses işitildi. Börü'nün
yüzünde açılan derin çizikten kan fışkırmaya başladı,
Ezgene'nin tulgası parçalanarak başından düşmüştü. Ka­
ğan gülümseyerek vuruşu durdurttu:

Bozkurtlar Dlrlliyor

•

543

Binbaşı Pars! Büyük oğlun yenildi. Bununla beraber
iyi vuruşuyor. Şimdi ötekine bakalım! dedi.
İki onbaşı, Urungu ile Yula karşı karşıya durdular Da­
vul üç defa gümledi. Yine kılıçlar sıyrıldı ve Yula, olduğu
yerde siper alarak bekleyen Urungu'ya saldırdı.
Urungu kaya gibi duruyor, savrulan kılıçları çeliyor,
arada bir kılıç savuruyor, kendisinden çok genç olan Yula
ise onun çevresinde habire dönüyordu.
Vuruş çok uzun sürdü. Kimin kazanacağı belli olmu­
yordu. Saldırışı hep Yula yapıyor, Urungu yalnız korunu­
yordu.
Savaşçılar yorulup solumaya başlamışlardı. Yorgunlu­
ğun verdiği düşünceyle, ikisi aynı zamanda kalkanlarını
atarak oyuna devam ettiler. Yula topal olduğu halde hızlı
adımlar atarak hasmının çevresinde dolaşıyor, yüzündeki
sessizlik ve duruluk seyircilerin hoşuna gidiyordu. İkisi
de yüzlerinden hafifçe yaralanmışlardı.
İlteriş Kağan anlayacağını anlamıştı. Vuruşu durdura­
rak iki onbaşının denk kaldıklarını bildirdi.
Şimdi kımızlar içiliyor, davullarla borular çalınıyordu.
Sıra güreşlere gelmişti. . İyi bir güreşçi olan yüzbaşı Ez­
gene'ye karşı Doğululardan Buluç çıkmıştı. İlteriş Kağan
çerilerine kılıç yaparken ölen demircinin torunu olan Bu­
luç sağlam yapılı, iri bir yiğitti. Şimdiye kadar hiç yenil­
memişti.
İki er karşılıklı bir çırpışmadan sonra dalıştılar. İlk
kucaklaşmada Ezgene'nin yaman bir çelmesi koca Bu­
luç'u sırtüstü devirdi. Fakat hemen yüzükoyun dönerek
abanmış olan Ezgene ile birlikte ayağa kalktı ve yeniden
tutuştu. Çok geçmeden de usta bir hamle ile hasmının
başını koluna kıstırdı. Ötükenliler Buluç'un kazandığını
sanmışlardı. Fakat kazanamadı. Yüzbaşı Ezgene görül­
memiş bir uğraşma ile başını kurtardı ve Buluç'a elense
-

544

•

Bozkurtlar Dlriliyor

ederek korkunç bir tırpan attı. Buluç yan üstü giderken
üstüne çullanarak boyunduruğu taktı.
Buluç'un bir omuzu yerdeydi. Ötekini de değdirmek
için Ezgene bütün gücünü harcıyor, Buluç ise sırtüstü
düşmemek için insan gücü üstünde bir didinmeyle debe­
lenerek uğraşıyordu. Öyle bir gayret sarfediyorlardı ki
kemikleri çıtırdıyor, yüzleri kandan kıpkırmızı oluyordu.
Bu yaman uğraşma şöylece birden elliye sayıncaya ka­
dar sürdü. Ötükenliler şaşkınlık içinde Buluç'un yenile­
ceğine bakarlarken yine umulmadık bir şey oldu: Buluç,
havadaki omuzunu yere değdirerek çabucak döndü ve
yerdeki omuzunu kaldırarak Ezgene'yi üzerinden fırlattı.
İkisi de sıçrayarak kalktılar. Birbirlerinin çevresinde bir
döndükten sonra yeniden kucaklaştılar. Buluç pek sert
bir çelme ile hasmını devirdi. Fakat Ezgene düşerken
onun bileğini yakalamıştı. Buluç'u kendine doğru çekti ve
sırtüstü giderken onu iki ayağının üzerinde kaldırarak
başı üstünden geriye attı. Yine ikisi birden kalktılar.
Buluç iyiden iyiye kızmıştı. Bu Batılı yüzbaşı nerdeyse
şimdiyedek yere gelmemiş olan sırtını toprağa değdire­
cekti. Başını yakalamak istiyormuş gibi bir gösteriş yap­
tıktan sonra Ezgene'ye doğru yerden daldı. İki ayağını
yakalayarak sırtüstü devirip abandı. Toprak üstünde kısa
fakat pek yorucu bir itişme oldu. Yavaş yavaş Ezgene'nin
gücü kesildi. Önce bir, sonra öteki omuzu yere değdi.
Buluç güreşi kazanmıştı.
İlteriş Kağan, Pars'a döndü: .
- Pars Beğ! Oğlun güreşi kazanamadı ama yavuz bir
güreşçi olduğunu da gösterdi! dedi.
Bu sırada ortada garip bir şey ol.du: Ötükenliler, Bin­
başı Pars'ın at uşağı olan yiğidin meydana çıkarak çır­
pınmaya başladığını gördüler. Pars yere diz vurdu:
- Yüce Kağan! At uşağım Çalkara usta bir güreşçidir.
Buyruk verirsen güreş tutsun! dedi.

Bozkurtlar Diriliyor • 545

Kağan kabul etti. Ulaklar Çalkara'nın er dileyişini ba­
ğırarak ilan ettiler. Kısa bir zaman kimse çıkmadı. Sonra
Buluç onaya gelerek Çalkara ile güreşi kabul etti.
Buluç yorgundu. Fakat şimdiye kadar sını yere gelme­
miş olduğu için güveni ve inancı yerinde idi.
Güreş büyük bir senlikle başladı. İkisi de sağlam ya­
pılı, gürbüz olan güreşçiler koparırcasına tutuyor, kütük­
leri yerinden sökecek bir güçte tırpan ve çelme atıyorlar,
buğaları bunaltacak bir sıkılıkla bel kavrıyorlardı. Doğu­
lular bu genç güreşçinin pek yaman bir er olduğunu an­
lamışlardı. Buluç da güreştikçe açılıyor, yorgunluğu gidi­
yor ve keyifleniyordu.
Binbaşı Pars biraz durgundu. Oğulları küçük farklarla
karşılaşmaları kaybetmişlerdi. Hiç olmazsa at uşağının şu
güreşi kazanmasını gönülden istiyordu. Fakat güreş uza­
dıkça uzuyor, seyircilere hiç bitmeyecekmiş gibi geliyor­
du. Anık iş kızışmış, hareketler daha çabuklaşmış, daha
sen bir hal almıştı.
Birden Buluç, iri Çalkara'yı belinden kavrayarak kal­
dırdı ve hızla yere çarptı, Bir ağacın yere yuvarlanmasın­
dan çıkan ses çıkmıştı. Acaba Çalkara bu vuruşun altın­
dan kalkabilecek miydi? Fakat o, sanki hiçbir şey olma­
mış gibi çabucak yüzüstü döndü ve Buluç'u bir yorgan
gibi silkerek ayağa kalktı.
Yeniden tutuştular. Buluç durmadan Çalkara'yı sürü­
yor, o da düz toprak üstünde tutunmaya çabalayarak di­
reniyordu. Tutunamazsa işi bitikti. Çünkü demircinin to­
runu açılmış, bütün gücü, bütün ustalığı ile güreşiyordu.
Çalkara bu itişmede Buluç'u durduramayacağını anlaya­
rak belini bile bile ona kaptırdı ve onun kollarını kavradı.
İki yaman kişi, şimdi bütün güçleriyle birbirlerini yerden
kıpırdatmaya uğraşıyorlardı.
Bir iki kol birbirlerini deneyip tartakladılar.

546

•

Bozkurtlar Diriliyor

Sonra Çalkara olduğu yerde dönerek Buluç'u savurdu
ve kendisini de onunla birlikte yere attı. Sarmaş dolaş bir
halde yere düştükten sonra sırt sırta gelerek birinin sağ
kolu ötekinin sol koluna geçmiş olduğu halde davranıp
hızla ayağa kalktılar. Göz yumup açacak kadar kısa bir
anda öteki kollarını da birbirlerine taktılar. Bu görülme­
miş, işitilmemiş bir güreşti. Ayakta sırt sırta, kolları ta­
kılmış olduğu halde birbirlerini sırtlayıp yere vurmaya
çalışıyorlardı. Bu didişme daha uzun boylu olan Çalka­
ra'nın işine yaradı ve kendisi yere doğru iki büklüm olur­
ken havaya kaldırdığı rakibini sert bir silkinişle kolundan
çıkararak yere vurdu.
Şimdi yerde hareketli ve ustalıklı bir güreş oluyordu.
Çalkara boyunduruk takmağa uğraşıyor, öteki hiçbir açık
vermiyordu. Buluç yorulmaya başlamıştı. İşi tez bitirme­
nin gerektiğini anlayarak bir davranış yaptı. Gördüğü bü­
tün zora rağmen ayağa kalktı.
Yeniden birbirlerine elense ettiler. Ayakta, kolların­
dan yakalamağa uğraşarak ve itişerek güreşirlerken sert
silkinişler yapıyorlar, bilmeden birbirlerinin yüzlerine ka­
fa vurmuş oluyorlardı. İkisinin de ağzı, burnu kan için­
deydi; adeta yüzleri belli olmuyordu Çalkara'nın bir gözü
morarıp kapanmış, Buluç'un kaşı patlayarak gözüne kan
dolmuştu. Oyunları idare eden yüzbaşının işareti üzerine
davullar hızla vurmaya, güreşçileri kışkırtmaya başlamış­
tı.
Seyirciler sanki soluk bile almıyorlardı. Güreşenlerin
itişirken, çelme atarken, enseden veya bilekten yakalar­
ken çıkardıkları sesler işitiliyor, bu seslerin hepsini de
solumalar bastırıyordu. İki iri bahadır demirci körüğü
gibi soluyordu.
Güreş uzadıkça uzamış, onlar da yoruldukça yorul­
muştu. İkisi de, kağan güreşi durdurmasın diye çekindik-

Bozkurtlar Diriliyor • 547

leri için işi çabuk bitirmeye savaşıyorlardı. Fakat iş, biter
işlerden değildi.
Bir aralık Çalkara bir çelmeyle Buluç'u yere devirdiyse
de yenemedi. Sonra Buluç onu tırpanla yere attı. Ama o
da bir işe yaramadı. Çalkara, rakibinin bacaklarına dala­
rak onu devirdi. Fakat hemen ters dönen Buluç, üzerine
çullanan Çalkara'nın başını yakalayarak üzerinden taklak
attırdı.
Bir türlü yenişemiyorlardı. Bir aralık ne oldu bilin­
mez, Çalkara'nın çok canı yanmış olacaktı ki ulur gibi ho­
murdandığı, homurdandığı değil, adeta kükrediği işitildi.
Sonra korkunç bir atılışla Buluç'a dalıp belinden yakala­
yarak yere çarptı. Bir çatırdı işitildi. Buluç'un omuz ke­
miği kırılmıştı. Dayanacak gücü kalmadığından sırtı yere
değdi. Yenik düşmüştü.
Bununla beraber hızla ayağa kalkmadan geri kalmadı .
Elini ağzına götürerek avucuna tükürdü. İki dişi Çalkara'
ya uzatarak:
- Çok sert güreşiyorsun! dedi.
Çalkara moraran gözüyle iyi göremiyordu. Eğilerek
Buluç'un avucuna baktıktan sonra gülümsedi. Elini ağzı­
na götürerek avucuna tükürdü.
Buluç'a uzattığı elinde üç tane kanlı diş sıralanmıştı . . .

Göktürk Elçileri

�NBAŞI PA S Beğ'in oğulları yararJıklarını göst_ererek
B Ilteriş Kağan ordusuna kabul edilmişlerdi. ihtiyar
R

binbaşı da kağanın buyruk beğleri sırasına girmişti. Bü­
tün bunlar iyi şeylerdi. Fakat şimdi onun beyninde çö­
zülmemiş bir bilmece vardı. Nişancılıkta Kür Şad'm usta­
lığını gösteren ve Kür Şad'a çok benzeyen Onbaşı Urun­
gu'nun kim olduğu... Onun karabudundan olduğunu
öğrenmişti. Ama ok atışıyla, durumuyla, yüzü ile bu ka­
dar Kür Şad'a benzeyen bir erin onunla hiçbir akrabalığı
olmayışı da tuhaftı. Pars Beğ, seksen yıllık bir dirliğin
kendisine verdiği tecrübe ile bu işin içinde bir iş olduğu­
nu sezmişti. Çok yaşamış, çok görmüş insan muhakkak
ki olayların içine girebiliyor, başkalarının bilmediği şey­
leri biliyordu.
Pars Beğ, kağanın bağışladığı yeni çadırda keçesine
uzanarak derin derin düşünüyordu. Aşağı yukarı kırkbeş
yıl önce, kahraman Kür Şad kırk arkadaşıyla birlikte Çin
sarayına saldırmış ve bütün Türklere övünç verecek şe­
kilde ölmüştü. Kendisi Batı Elinde bu haberi aldığı ve ih­
tilfile andalarının da katıldığını öğrendiği zaman orada
bulunmadığına yanmış, bu yanış, içinde düğümlenen bir
den olarak kalmıştı. Acaba Kür Şad'ın konçuyu ne ol­
muştu? Bu konçuy Pars'ın teyzesi idi. Ne akıllı, bilgili,

Bozkurtlar Dlrlllyor • 549

becerikli kadındı! . .. Bir er gibi yılmaz, bir kağan gibi dü­
şünceli, velhasıl eşi bulunmaz bir kadındı. Şimdi onun
yaşamadığı muhakkaktı. Fakat acaba nerede, ne zaman
ölmüştü.
Pars, birden bunu öğrenmek isteğinin gönlünde ka­
bardığını duydu. Teyzesinin hayali aklından silinmemişti.
Belki Ötüken'de bilip tanıyan vardır diye düşündü. Fakat
kime sorduysa cevap alamadı. Ötüken'in en yaşlılarına
başvurdu. Sorup soruşturdu. Kür Şad'ın konçuyunu gö­
ren, işiten yoktu.
İhtiyar binbaşı böylece dalgınlık içindeyken çadıra ge­
len bir ulak, İlteriş Kağan'ın kendisini beklemekte oldu­
ğunu bildirdi. Pars hemen kalktı. Kağan otağına vardığı
zaman bir kalabalığın biriktiğini, bu kalabalık arasında
Yüzbaşı Börü'nün de bulunduğunu gördü. Çok bekleme­
di. Bir tarkan kendisini ve Börü'yü İlteriş Kağan'ın karşı­
sına çıkardı.
Yere diz vurdular.
Gök Türk Kağan'ı, Binbaşı Pars'a hitap etti:
- Pars Beğ! Seni Dokuz Oğuz Katunu Ay Hanım'a bi­
rinci elçi olarak gönderiyorum.
- Buyruk senindir kağan!
- Armağanlarına kıvandığımı, fakat arada akrabalık da
bulunması dolayısıyla bize daha yakın bir yerde oturması
gerektiğini bildireceksin. Durmaksızın yer değiştirip
bizden gizlenmemesini, çünkü Dokuz Oğuzların kendi
budunum olduğunu söyleyeceksin!
· Buyruk senindir kağan!
İlteriş Kağan, Börü Beğ'e dönerek söze başladı:
- Yüzbaşı Börü Beğ! Seni Ay Hanım'a ikinci elçi olarak
gönderiyorum.
- Buyruk senindir kağan!
- Sen de Dokuz Oğuz çadırlarını sayacak ve çadır başına birer at ve sığırla ikişer koyun göndermelerini bildi-

550

•

Bozkurtlar Dlrlllyor

receksin. Bu vergi güzden önce bize erişmezse Üzerlerine
çeri çıkaracağımızı anlatacaksın!
- Buyruk senindir kağan!
İlteriş Kağan bir müddet düşündü. Tonyukuk'la bir­
şeyler konuştu. Sonra iki elçiye birden:
- Yanınıza gereken erleri alarak yarın yola çıkacak ve
bir ayı aşırmadan burada bulunacaksınız. Ay Hanım'a
armağan olarak götüreceğiniz on top Çin ipeği ile altın
kakmalı bir bıçağı tarkan size yerecektir! dedi.
İki elçi yere eliz vurarak otağdan çıktılar ve gün batın­
caya kadar ertesi gün için hazırlıkla uğraştılar.
•
"' *

Ertesi gün elçiler gün doğmadan yola çıkmışlardı.
Binbaşı Pars yanına at uşağı Çalkara ile dört er daha
katmış, Yüzbaşı Börü ise andası Urungu ile bir at uşa­
ğından başka kimse almamıştı.
Kafile yola çıktıktan epey sonra Deli Ersegün dört na­
la yetişmiş ve Pars Beğ'e yaklaşarak kendisinin birlikte
gelmesi için buyruk dilemiş ve bu isteğine erişmişti. Er­
segün en geride tek başına geliyordu. Sanki üçüncü elçi
de oydu. Fakat kağan tarafından yumuşlandırılmamış, Ay
Hanım'a verecek armağan almamış, öyle garip, örneği
bulunmaz bir elçiydi. Böylelikle on kişi olmuşlardı. Bin­
başı Pars, Deli Ersegün'ün yerinde duramaz bir çocuk
olduğunu anlayınca kafilenin yan ve gerilerini kollamak
işini ona bırakmıştı. Ersegün boyuna at tepiyor, sağa
yahut sola doğru dörtnala gidiyor, ufuklara bakıyor, son­
ra geride kalarak ard yanlarını gözetliyor, kimseyi gör­
meyince ötekilerine katılarak bir müddet beraber gidi­
yordu.

Bozkurtlar Dlrlllyor

•

551

Kafilenin öncüleri Pars'ın iki eriydi. Birinci elçi yaşlı
olduğu için hızlı gidemiyordu. Bu gidişle on, on iki gün­
de Dokuz Oğuzlara varabileceklerini umuyorlardı ...
Pars'la Börü çok defa yanyana gidiyorlar, fakat pek az
konuşuyorlardı.
Bu kafilede en sessiz Urungu idi. Andası Börü, bera­
ber gelmeyi teklif ettiği zaman reddetmemişti. Çünkü
red için bir sebep bulamazdı. Hem gitmek, hem de git­
memek istiyordu. Bağrındaki yanıklığın Ay Hanım'ı göre­
rek biraz serinlemesi mümkün olduğu gibi, daha çok
kıvılcımlanması da muhtemeldi. Meçhule doğru gidiyor,
hiçbir şey düşünmüyordu. Anlaşılmaz bir yorgunluğu
vardı. Ne olacaktı? Hiç! ...
Ersegün ise deli gençliğin yaz borası gibi gürültüyle
gelen sevgisine tutulmuş, fakat Ay Hanım'a yenilmenin
içinde açtığı kırıklıkla örselenmiş bir gönülle gidiyordu.
Ne yapmaya gittiğinin farkında değildi. Kağan kızıyla bir
daha mı vuruşacaktı? Elçi heyeti arasındaki birisinin
böyle bir vuruş yapmasına imkan yoktu.
Ona evlenmek mi teklif edecekti? Babasını öldürdüğü
için kendisiyle vuruştuğu bir kadına bu teklifi yapmak
gülünçtü. Ya ne yapacaktı? Bunu kendisi de bilmiyordu.
Zaten ona İlteriş Kağan tarafından gönderilmemişti.
Hem de onun tutsağı iken kaçmıştı. Fakat Ay Hanım
şimdi ona tutsak gözüyle bakamazdı. ..
Düşüncesi buraya gelince Ersegün genişledi. Böylelik­
le Ay Hanım'a karşı bir kurum yapmış olacaktı. Bir Gök
Türk beği olarak oraya saygı gören bir konuk gibi gel­
mekle ewelki tutsaklığından doğan utancı biraz olsun
silecekti.
Burada tutsakken kulağına çalındığı gibi Gök Türkler
buraya çeri ile bir saldırış yapsalardı Ersegün için bayram
olur, hiçbir şeye bakmadan kağan kızının otağına saldırır,
onu mutlaka tutsak eder, sonra da kendisine konçuy

552

•

Bozkurtlar Dlrlllyor

olarak alırdı. Fakat şimdi öyle bir şey yoktu. Öyle ise o da
işi oluruna bırakacak, şimdilik Ay Hanım'ın aydan aydın,
güneşten yakıcı yüzünü görmekle yetinecekti.
..
"' *

Bir gün bir su başında mola vermişlerdi. Hava çok sı­
caktı. Pars'la Börü yanyana oturmuşlar, haşlanmış darı ile
kurut yiyorlardı. Pars, epey ilerde tek başına atına daya­
narak kuzeye doğru bakan Urungu'yu gösterip:
- Yüzbaşı Börü! Onbaşı Urungu'yu tanır mısın? diye
sordu.
- Nasıl tanımam? Eski yoldaşım ve andamdır.
- Urungu'nun babasını, anasını da bilir misin?
- Babasını görn:ıedim. Anasını tanıdım ve uzun zaman
dört çadırlık obamızda onunla beraber bulundum.
- Bu kadını bana anlatabilir misin?
Börü'nün gözleri daldı:
- Bulunmaz kadındı. Bizim obamızın ruhuydu . . . diye
söze başladı.
Fakat Pars onun sözünü kesti:
- Bunu değil. Bana yüzünü, biçimini söyle.
Börü uzaklara bakarak bir düşündü. Sonra anlatmaya
koyuldu. Pars merakla ve dikkatle dinliyordu. Birden atı­
larak:
- Sağ yanağında göze çarpar bir ben var mıydı? diye
sordu.
Börü hayretle onun yüzüne bakarak:
- Vardı. Sen nereden biliyorsun? diye cevap verdi.
Pars sustu. Seksen yıl yaşamış olmanın verdiği bir ih­
tiyatkarlıkla sözü başka yere çevirdi:
- Vaktiyle, Ötüken'de böyle bir kadın tanıyordum, dedi. Sonra merakını yenemeyerek:

Bozkurtlar Diriliyor • 553
- Bu kadının adını hatırlıyor musun? diye sordu.
Börü:
- Hayır, dedi, adını bilmiyorduk. Hepimiz ona yalnız
ana derdik.
Sustular. Yüzbaşı, bu soruşturmanın niçin yapıldığını
anlamamıştı. O şimdi Urungu'nun anasını düşünüyordu.
At çatlatırcasına uzaklardan getirdiği kımızı ona yetişti­
remediği için duyduğu acı yeniden içinde düğümlenmiş­
ti. O günü unutamazdı. Bir parçacık daha önce gelse ona
kımız içirebilecekti. Bu aklına geldikçe hep bir tuhaf
olur, yüreği sıkılırdı. Yine öyle oluyordu. Pars farkına
vararak sordu:
- Acı şeyler konuştuğumuz için gönlün mü bunaldı
yüzbaşı?
Börü uzun koşuyu ve Urungu'nun anasının ölümünü
anlattı.

•
. "'

Yola çıktıklarının ancak on altıncı günü Dokuz Oğuz­
lara vardılar. Durmaksızın iz bırakmadan yer değiştiren;
bu obayı bulmak epey güç olmuştu. Oba yeniden büyü­
müş, dört yüz çadırı geçmişti.
İlteriş Kağan'ın elçileri obaya yerleştiler ve Yüzbaşı
Kadır Bağa ile konuşarak ertesi gün Ay Hanım'ın huzu­
runa çıkarılmasını kararlaştırdılar.
Pars, yanındakilere kısa bir talimat verdi. Bu talimat
gereğince önce kendisi söz söyleyecek, sonra beşer top
ipek tutarak geride duran Ersegün Beğ'le Urungu arma­
ğanları sunacaklardı. Kendisinden sonra Börü Beğ söz
söyleyecek ve altın kakmalı bıçağı kendisine sunacaktı.
Urungu ile Ersegün hiç. ummadıkları bu .yumuştan ürk­
müşler, fakat buyruk aldıkları için karşı gelmemişlerdi.

554

•

Bozkurtlar Dlrlllyor

Urungu'nun içi ürperiyordu. Onun ışıklı bakışlarını
görecek, Tanrı ezgisine benzeyen sesini işitecekti. Fakat
kendisini okla yere deviren bir yağı ile, evlenme teklifini
«karabudundansm» diye reddeden bir sevgili ile karşıla­
şacaktı. İçinde durulmuş gibi olan kasırga yine canlana­
cak, küllenmiş sandığı kıvılcım yalazlanacak, gönül ağrı­
ları yeniden başlayacaktı. Hayır, hayır; Urungu biraz ya­
nılıyordu. Bütün bunlar olacak. değildi. Olmaya başlamış­
tı bile ... İşte andası bilmeden ona kötülük etmiş, Binbaşı
Pars bu kötülükte daha ileri varmıştı.
Ersegün ise daha şaşkındı. Çünkü onun geride, de­
nemelerle geçen ve güç durumlarda kişiye en isabetli ka­
rarı verdiren uzun yaşanmış bir dirliği yoktu. Kız sevme­
nin ne olduğunu bile adamakıllı bilmiyordu. Ne yapıp
edeceğini, ne söyleyeceğini, niçin geldiğini bilmiyordu.
Hiç bir şey bilmiyordu. Yalnız, dirliğinde ilk deneme ol­
makla beraber Ay Hanım'a gönül vermiş olduğunu, bu
gönül vermenin hem tatlı, hem de acı bir şey olduğunu
biliyordu. Bir de yarası vardı: Ay Hanım'a yenilmişti.
Pars buyrukları verirken ilk defa Urungu ile yüz yüze
gelmiş ve ona dikkatle bakmıştı. Kür Şad'a benziyordu.
Duruşunda, söyleyişinde Gök Türk beğlerini andıran bir
şey vardı. Sonra bir onbaşı kılığı içinde iki nesnesi şid­
detle göze çarpıyordu: Börkü ve bıçağı ...
Bu börk bir kağan börküne, bıçak kağan bıçağına ben­
ziyordu. Birden Pars'ın gözleri bıçağa takıldı ve beynin­
den bir ışık geçti: Evet, bu bıçak Kür Şad'ın bıçağı idi ve
ona da Bumun Kağan'dan gelmişti. Bütün eski Ötüken­
liler gibi Pars da bu bıçağı tanır, hatta onun üstündeki
tılsımlı yazının güneş doğarken yahut batarken göründü­
ğünü de bilirdi.
O gece elçi heyetinde ilk nöbeti alan Urungu hiçbir
arkadaşını uyandırmadan sabaha kadar nöbet tuttu ve Ay
Hanım'ı düşünerek kendinden uzaklaştı.

Bozkurtlar Dlrlllyor • 555

Pars'ın ve Ersegün'ün uykuları da rahat değildi. İkide
bir uyanıyorlar, başka paşka sebeplerle aynı sonucun te­
sirinde kalarak yataklarında dönüyorlardı.
Ay Hanım, elçileri büyük törenle kabuJ etti. Dokuz
Oğuz çerileri şimdi çok giyimli ve pusatlı idiler. Binbaşı
Pars, İlteriş Kağan'dan aldığı buyruğu yerine getirdi:
- Ay Hanım! Kağanım gönderdiğin armağanlara kı­
vandı. Ana yönünden aranızda akrabalık olduğu için Ötü­
ken'e daha yakın bir yerde oturmanı buyuruyor. Durmak­
sızın yer değiştirip gizlenmeni istemiyor. Çünkü Dokuz
Oğuz budunu kendi budunumdur diyor.
Ay Hanım kıpırdamadan bu sözleri dinliyordu. Pars,
ardında duran Ersegün'le Urungu'yu göstererek:
-<cKağan1m sana on top Çin ipeklisini armağan olarak
gönderdi, dedi.
İpeklileri tutan iki kişi; aydan, güneşten güzel Ay Ha­
nım'a gönül vermiş olan iki Gök Türk, birkaç adım atarak
yere diz vurdular ve Ay Hanım'ın işareti üzerine Dokuz
Oğuz çerilerinden iki kişi ipeklileri alıncaya kadar öylece
beklediler.
Kağan kızının ışıklı ve keskin bakışları, kendisini se­
ven, bu biri çocuk, biri geçkin iki erkeğin üzerinde bir an
takıldı. Gözlerini gözlerine dikerek gönüllerini okuduk­
tan sonra bir buyrukla ikisini de kaldırdı.
Kocamış Binbaşı Pars bu üçünün arasında neler geçti­
ğine dair hiçbir şey bilmiyordu. Fakat İşbara Han'ın bu
en akıllı onbaşısı, hayat denemelerinin olgunlaştırıp pi­
şirdiği bu uslu Gök Türk beği birtakım şeyler sezinle­
mekten de geri kalmadı.
Şimdi Yüzbaşı Börü konuşuyordu:
- Ay Hanım! İlteriş Kağan'ın buyruğu gereğince Do­
kuz Oğuz çadırlarını saydım. Dört yüz sekiz çadırsınız.
Kağanım vergi olarak çadır başına birer at ve sığırla ikişer

556

•

Bozkurtlar Dlrlllyor

koyun gönderilmesini buyruk etti. Güzden önce bu vergi
gelmezse Gök Türk ordusu üzerinize yürüyecektir.
Pars konuşurken kıpırdamadan dinleyen Dokuz Oğuz
beğleri, Börü'nün son sözleri üzerine birbirlerine bak­
tılar. Yüzbaşı Kadır Bağa ise kıpkırmızı oldu ve gözlerin­
den şimşekler çaktı ..
Börü Beğ hiç oralı değildi. Sözüne devam etti:
- Kağanım sana armağan olarak bu altın kakmalı bıça­
ğı yolladı.
İlerleyerek yere diz vurdu ve Kadır Bağa'nın aldığı bı­
çak Ay Hanım'ın eline geçtikten sonra otağda derin bir
sessizlik oldu. Bu sessizlik arasında Gök Türklerle Dokuz
Oğuzlar birbirlerine çok manalı bir şekilde bakıştılar. Bu
bakışma biraz fazla sürse kılıç çekişmeye varabilirdi. Ay
Hanım'ın söze başlaması tehlikeyi önledi:
- İlteriş Kağan'ı ben de kağan olarak tanımış, bunu
birkaç defa kendisine bildirmiştim. Akrabalığımız da
beni ona bağlıyor. Dokuz Oğuzla Gök Türk bir ağacın iki
dalıdır. Gök ve yer karıştığı zaman aramızda savaş ol­
muştu. Şimdi gökte ve yerde kargaşalık yok. Yüce Kağan­
'ın bütün buyrukları yerine gelecektir. Bunu birinci elçi
Pars Beğ'le yarın konuşacağım. Şimdilik çadırlarınızda
dinlenin ve obamızda dilediğiniz gibi gezin ...
Gök Türkler diz vurarak otağdan ayrıldılar.

Urungu'nun Bıçağı

ARS, akşama doğru Urungu'yu çağınarak konuşmaya
Pbaşladı. İlk önce elçilik işleri üzerinde söz ediyordu.

Sonra yavaş yavaş konuşmanın konusu değişti; Urun­
gu'ya ne zaman onbaşı olduğunu sordu.
Söz buraya gelince Pars kendisinin ilk onbaşı olduğu
zamanı anlattı ve o zamanki Ötüken'den bahsederek bir­
denbire;
- Urungu! Belki tanırım, baban kimdi? diye sordu.
Onbaşının yüzü bir tipi gibi karıştı. Pars'la göz göze
geldiler:
- Ben babamı tanımadım binbaşı! diye cevap verdi.
- Adını da bilmiyor musun?
- Hayır!
Bu hayır, pek tok, pek yınıcı bir sesle söylenmişti.
Pars, yüzünde hiçbir değişiklik olmadan Urungu'ya bakı­
yor, onun bakışlarından ve sözlerinden mana çıkarmaya
uğraşıyor, onbaşının yüzündeki karışıklığa, sesindeki hır­
çınlığa aldırmıyordu:
- Ananı tanıdın, değil mi?
- Beni o büyüttü.
- O da babanın kim olduğunu söylemedi mi?
- Söyledi.
- Kimmiş?

558

•

Bozkurtlar Diriliyor

- Ben küçükken ölmüş bir savaşçı ...
Pars, bir anlık bir tereddütten sonra bir soru daha ·
sordu:
- Ananın adı neydi?
Urungu önüne baktı. Sonra tuhaf bir şaşkınlıkla başı­
nı kaldırarak:
- Bunu sormak hiç aklıma gelmedi binbaşı ! diye cevap
verdi.
- Nasıl olur?
- Oldu işte ... Ondan başka kimsem yoktu. Beni büyük
sıkıntılar içinde büyüttü. Bana her şeyi öğretti. Benim
için o ancak anaydı. Ana olduktan sonra da adının değeri
yoktu. Bu yüzden adını sormak aklıma gelmedi.
Urungu daha bazı şeyler söyleyecekti. Fakat tam bu
sırada, gözleri batmakta olan güneşe çevrilen Binbaşı
Pars bir şey hatırlamış gibi:
- Şu bıçağı versene! dedi ve Urungu'nun uzattığı bıça­
ğı alarak bir yüzünü güneşin son ışıklarına doğru çevirdi.
Sapın dibinde bir damga görünüyordu. Bıçağın öteki
yüzüne baktı. Burada da yine sapın dibinde «Bumun Ka­
ğan» kelimeleri yazılıydı.
Pars aldanmamıştı: Urungu'nun belindeki bıçak Kür
Şad'ın bıçağı idi . . .
*
* * .

Dokuz Oğuzlar arasında en hatırı sayılan beğ, Yüzbaşı
Kadır Bağa idi. Gök Türk elçilerini gözaltında bulundu­
ran da oydu. En açıkgöz erlerden üç kişiye Pars'ı, Börü'yü
ve Urungu'yu gözetlemesi için buyruk vermişti. Kendisi
de hepsini birden gözaltında tutuyordu. Gök Türklerin
yeniden çeri yürütecekleri hakkındaki haberden sonra
çeri yerine elçi gelmesi onu kuşkulandırmıştı. Gök Türk­
lerin Dokuz Oğuzları elçi ile oyalayıp alt etmelerinden

Bozkurtlar Dlrlllyor • 559

korkuyordu. Bu yüzden bir onbaşıyı da on eri ile birlikte
güneye, Gök Türklere karşı karakolluk etmeye gönder­
mişti.
Akşamlayın Pars ile Urungu'nun gizlice konuşmaları
Kadır Bağa'nın gözünden kaçmamıştı. Geceleyin nöbet
tutan erlerden birinin yanına gelerek elçilerin çadırlarını
gözetlemeye başladı. Bu işe o kadar ehemmiyet veriyordu
ki uyku bastırmasın diye yemek yememiş ve parmağını
kesip kanatarak üzerine tuz bastırmıştı.
Herkes yatıp uyuduktan ve ortada nöbetçilerden baş­
ka kimse kalmadıktan sonra Kadır Bağa elçilerin çadırla­
rından birisinin çıktığını ve birinci elçi Pars'ın çadırına
girdiğini gördü. Gürültü etmeden hemen o yana doğru
ilerledi ve çadırın en gölgeli tarafına gelerek yere uzanıp
kulağını içeriye verdi.
Yavaş sesle konuşulanları önce iyi işitemiyordu. Biraz
sonra ya yerine alıştığı yahut içerdekiler daha yüksek
sesle konuşmaya başladığı için söylenenleri az çok duyar
oldu ve Pars'la konuşanı da tanıdı: Bu, aralarında yarım
kalmış bir kılıç dövüşü olan Urungu idi. Kadır Bağa, Gök
Türklerin Dokuz Oğuzlar aleyhindeki gizli niyetlerine ait
bazı şeyler öğreneceğini umarak çadırın eteğine uzanmış­
tı. Fakat işittiği şeyler büsbütün başkaydı. Şaşkınlıktan
gözleri açılmıştı. Gece yarısına kadar orada kalmış, l!run­
gu çıkıp gittikten sonra kendisi de oradan yavaşça uzak­
laşarak çadırına gelmiş, fona halde acıkmış olduğu için
yemeğe saldırmış ve dalgınlıkla kızarmış et diye sadak·
kayışını dişlemişti.
Kadır Bağa o gece düşünde hep Urungu ile uğraştı ve
sabahı etti. Ay Hanım'ın otağına girdiği zaman, vereceği
haberin onca bir değeri olup olmayacağını kestiremiyor­
du. Diz vurup kalktıktan sonra:

560

•

Bozkurtlar Dlrlllyor

- Dün gece Binbaşı Pars'la Urungu'nun bir konuşma­
. sını dinledim . . . diye söze başladı. Ay Hanım ilgilenerek
bekliyordu.
- Pars Beğ, Urungu'ya ne dedi biliyor musun? Urungu
dedi, ben sana ananın bilmediğin adını söyleyeyim: Ana­
nın adı Altın Tarım'dı, dedi.
- Buna karşılık Urungu ne dedi?
- "Binbaşı, bunu nereden biliyorsun ve benim anamın
adıyla neden ilgileniyorsun?" dedi. O zaman Pars: "Nasıl
ilgilenmem? Senin anan benim teyzemdir." diye cevap
verdi. Bu söz üzerine Urungu'nun sesi dikleşti: "Bunu
nereden bulup çıkarıyorsun?" diye sordu. Pars: "Belinde­
ki bıçaktan çıkarıyorum ve senin babanı da tanıyorum!"
diye söyledi. Urungu bağırır gibi: "Söyle bakalım, kim­
miş?" deyince Pars Beğ bir cevap verdi ki kulaklarıma
inanamadım.
Ay Hanım çok ciddileşmişti. Merakla bakan güzel
gözlerinde olağanüstü bir ışık ve büğü vardı. Buyurucu
bir sesle:
- Urungu'nun babası kimmiş? diye sordu.
Kadır Bağa:
- Kür Şad'mış! diye cevap verince bütün yüzünü tatlı
bir kızıllık kapladı ve elini belindeki bıçağa atarak:
- Ne diyorsun Kadır Bağa? diye haykırdı ...
Yüzbaşı dalgın dalgın söylüyordu.
- Zaten onun ok atışından, vuruşmasından belliydi.
Onu beğ sanmıştık. Meğerse beğden de üstünmüş. Tegin
olduğunu nereden bilirdik? Şimdi yarım kalan dövüşümü
daha büyük bir iştahla yaparım. Yüzbaşı Kadır Bağa bir
Gök Türk Teginini yendi derler.
Ay Hanım sordu:
- Ya yenilirsen?
Kadır Bağa biraz şaşaladı. Bu ihtimal hiç aklına gel­
memişti. Fakat onun da cevabını bulmakta gecikmedi:

Bozkurtlar Dlrlllyor • 561

- Yenilirsem bir tegine yenildi derler.
Ay Hanım, sustu. Kadır Bağa da Urungu ile yapacağı
kılıç denemesinin hülyasına daldı. Kağan kızı derin derin
düşünüyordu. Neden sonra:
- Yüzbaşı, dedi, bana değerli bir haber getirdin. Fakat
tamam değil. Urungu, Kür Şad'ın oğlu olduğunu niçin
saklıyormuş? Bunu da öğrendin mi?
- Hayır Ay Hanım! Buna dair birkaç söz geçti ama ben
Urungu'nun tegin olduğunu öğrenince o kadar şaşırdım
ve sevindim ki artık gerisini işitemedim. İşittiklerimi de
anlayamadım.
- Urungu'nun belindeki bıçak için de bir şey öğrene­
bildin mi?
- Öğrendim. Bu bıçak Gök Türklerin ilk kağanı Bu­
mun Kağan'dan kalma tılsımlı bir bıçakmış. Bir yüzünde
Bumun Kağan'ın damgası, öbür yüzünde adı kazılı imiş.
Fakat bu yazı ile damga ancak güneşin doğduğu ve battı­
ğı sırada görülürmüş. Bir de Gök Türklerin şanı ne kadar
artarsa bıçaktaki yazı o kadar iyi görünürmüş.
- Peki! Bugün Pars Beği güneşin batmasına bir kargı
boyu kala otağa getirecek, daha önce de benden gereken
buyrukları alacaksın! ...
* *

Akşama doğru Ay Hanım tertibatını almış ve Kadır
Bağa'ya birtakım buyrukl,ar vermişti. Pars Beğ'i huzuruna
aldığı zaman otağın kapısı ve perdeleri açılmış, içeriye
bol ışık dolmuştu. Ay Hanım çok kısa konuştu ve İlteriş
Kağan'ın bütün buyruklarını kabul ettiğini bildirip Pars'a
armağan olarak güzel bir yay verdi. Pars gidince Börü
Beğ'i getirtti. Onunla da çok kısa konuştu. Güzden önce
istenilen vergileri yollayacağını, yalnız koyunları az oldu-

562 • Bozkurtlar Dlrlllyor

ğu için çadır başına iki koyun çıkmadığını, fakat güze ka­
dar bunu da elde edip göndereceğini bildirdi. Börü Beğ'e
de armağan olarak bir bıçak verdi.
Börü'den sonra Deli Ersegün'ü çağırttı. Gönül alıcı
birkaç sözden sonra gümüş tokalı bir kemer hediye etti.
Güneş batmak üzere iken Urungu'yu huzuruna aldı.
Derin derin bakıştılar. Ay Hanım'ın Börü ile, Ersegün'le
konuşmaya hiç de niyeti yoktu. O, sırf Urungu'yu çağır­
mak, onunla konuşmak için böyle hareket etmişti. Durup
dururken Urungu'yu çağırması dikkati çeker diye böyle
davranmıştı. Urungu'yu getirtmekteki başlıca maksadı
onun bıçağını görmekti.
Ay Hanım, karşısında dimdik duran onbaşıyı süzüyor­
du. Başında ·kendisinin vermiş olduğu börk vardı. Giyimi
artık yoksul değildi. İlteriş Kağan, Gök Türkleri zengin
etmişti. Urungu'nun yüzünde hayatın ve kılıçların açtığı
çizgiler ona başka bir mana veriyordu. Gönülleri okuyan
Ay Hanım başka hiçbir şey bilmese bile onun ne büyük
ızdıraplar çekmiş olduğunu yine anlayabilirdi. Urungu'
nun yüreğini titreten sesiyle konuşmaya başladı:
- Onbaşı Urungu! Savaşta yağı olanlar barışta arka­
daşlık edebilir. İlk önce adamlarımla yağılık etmiştin.
Sonra benimle yoldaş oldun. Daha sonra savaş çıktı. Sen
beni tutsak etmek istedin. Ben seni öldürmek istedim.
İkimizin de istediğini Tanrı yerine getirmedi. Şimdi dost
olarak karşı karşıya bulunuyoruz. Belki bu son görüş­
memizdir. Onun için sana bir armağan vermek ve senden
bir şey sormak istiyorum.
Urungu yere diz vurarak:
- Ay Hanım! Armağanın olan börkü başımda taşıyo­
rum! dedi.
Kağan kızının ışıl ışıl yanan büğülü gözleri batmakta
olan güneşe çevrildi. Zamanıydı:
- Onbaşı Urungu! Belindeki bıçağı verir misin? dedi.\

Bozkurtlar Diriliyor • 563

Urungu bir lahza hayretle onun yüzüne baktı. Dün
gece Binbaşı Pars'la konuştuktan sonra her şeyden kuş­
kulanır olmuştu. Fakat Ay Hanım'ın buyruğunu yapma­
mak elinde değildi. Bıçağını kınından sıyırarak uzattı.
Güneş batıyordu. Son kızıllıkları kağan kızının yüzü­
ne vuruyor ve onu gökten inmiş, ışıktan doğmuş bir Tan­
rı kızına benzetiyordu.
Urungu, onun, elindeki bıçağı güneşe doğru çevirip
dikkatle baktığını görünce her şeyi bildiğini anladı ve
kıpkırmızı oldu.
Şimdi Ay Hanım gözlerini dikmiş Gök Türk onbaşısı­
na bakıyor, Kür Şad'ın oğlu onun bakışlarına karşı koy­
mak istiyor, direniyor, fakat gücünün kesildiğini duyu­
yordu.
Bakışmalarla yapılan bu savaş uzun sürmedi. Urun­
gu'nun başını eğmesiyle son buldu. Kağan kızı bıçağı geri
verirken:
- Kür Şad'ın oğlu! Bunu niçin sakladın? diye sordu.
Urungu, göğsüne ok yemiş bir insan gibi baştan aşağı
sarsıldı. Susuyordu. Öteki yeniden sordu:
- Çaşıtlar kendilerini saklar. Sen en yiğit, en doğru ba­
hadırlardan birisin. Söyle: Bunu niçin sakladın?
Ay Hanım'ın sesi artık buyruk veriyordu. Urungu'nun
gönlü bir kasırgaya tutulmuş gibiydi. Sevdiği kız kendi­
sinin bir tegin olduğunu öğrendi diye seviniyor, anasının
dileği bozuldu diye düşünüyor, Ay Hanım bunları anladı
diye şaşıyordu.
Kağan kızı şimdi bir pars gibiydi. Buyruk vererek yal­
varıyor, yalvararak buyruk ve.riyordu:
- Söyle, Gök Türk tegini ! Anlat, Urungu Şad! Bunu,
niçin sakladın?
Urungu yere diz vurarak cevap verdi:
- Anamın isteği yerine gelsin diye sakladım Ay Ha­
nım! Ona söz vermiştim.

Vu Katun'un Gözdesi

Ç�N

İMPARATORİ ÇESİ Vu,

korkunç akınlarla Çin'i titreten
Ilteriş Kağan'ı yok etmeye karar vermişti. Böyle bir
başarı kazanırsa hile ile geçtiği Çin tahtındaki durumunu
sağlamlaştıracağını umuyordu. Türkeline gönderdiği ça­
şıtların raporları ümit ver�cek bilgilerle doluydu: ilteriş
Kağan, baş eğdirdiği boyların çerileri de birlikte olmak
üzere ancak 20.000 kişi çıkarabiliyordu. Vu Katun mem­
nundu. Çünkü kendisi 200.000 kişilik bir ordu hazırlaya­
cak, bu on kat üstün çeriyle Türkleri ortadan kaldıracak­
tı. Aynı zamanda, bu ordunun başına gözdesi «Hoay-i»yi
geçirerek zaferin şerefini ona sağlayacak, böylelikle bir­
taşla iki kuş vurmuş olacaktı.
Hoay-i, Buda rahipliğinden gelme idi. İki yüz bin kişi­
lik bir orduyu değil, iki yüz atlıyı bile yürütebilecek kaa­
biliyeti yoktu. Sarayda caka yapmaktan, kumandanlar ve
nazırlarla devlet işleri üzerine tartışmaktan başka birşey
bilmezdi. Vu Katun'la aralarında vaktiyle bir gönül işi
geçmiş olduğu sarayda dedikodu halinde söyleniyordu.
Şimdi ihtiyar bir kadın olan imparatoriçe, gençliğinde
dillere destan olan bir güzeldi. Şımarttığı Hoay-i ise sa­
raydaki ciddi adamlar tarafından soysuz züppe sayılan
beceriksiz bir gözdeydi. Fakat başkumandanlık kendis\ne

Bozkurtlar Dlrlllyor

•

565

verilince gururu artmış, hazırladığı büyük tasarılar hak­
kında açıklamalar yapmaya kalkmıştı.
Birkaç gün içinde bütün başkent halkı Türkeline sefer
yapılacağını öğrenmişti. Zaten yeniden çeri toplanması,
azık yığılması, başka şehirlerden binlerce çerinin başken­
te gelmeye başlaması da gözlerden kaçmıyordu.
Hoay-i, başkumandanlığı aldığının onuncu gününde,
işlerin yolunda gittiğini görerek keyifli bir halde konağı­
na dönmüştü. İleriki zaferlerin şerefine o gece konakta
bir şölen verecekti. Büyük havuzlu bahçede yemek yene­
cek, içki içilecekti... Dört yaver, aldıkları buyrukları yeri­
ne getirmek için öteye beriye seğirtip duruyorlardı.
Yaverlerden en küçük rütbelisi olan Yin-şao herkes­
ten daha çok çalışıyor, fakat aldığı tertibat, uşaklara ba­
zen çok garip ve anlaşılmaz geliyordu. Bununla beraber
onun somurtkan yüzünü görmemek, azarını işitmemek,
hatta pataklanmamak için bütün buyruklarını hemen
yerine getiriyorlardı. Yaver, özellikle şarabın en keskinini
1:101 miktarda hazırlatmış, sonra da birdenbire ortadan
kaybolmuştu.
Şölene elli kişi gelmişti. Renkli fenerlerle süslenen
bahçede, çalgıcıların ezgileri arasında yemeğe başlandı.
Aralarında nazırlar ve kumandanlar da bulunan konuk­
lar, uşakların bol bol getirdiği yemekleri yiyorlar, keskin
sücü ile keyifleniyorlar, güzel yemişlerle içlerini serinle­
tiyorlardı.
Küçük rütbeli yaver Yin-şao yeniden peyda olduktan
sonra öteki yaverler de yiyip içmeye koyulmuşlardı. Şö­
lenin düzenlenmesi ve yürütülmesi işini ona bırakmış­
lardı.
Yin-şao hiç içmiyor, fırdolayı oradan oraya koşuyor,
konukları ve Hoay-i'yi bir lahza bile gözden uzak bulun­
durmuyordu.

566

•

Bozkurtlar Dlrlllyor

Gece yarısına doğru kafalar iyice dumanlanmıştı. Baş­
kumandan zevzekliği ele almış, her şeyi söylüyor, Türk­
eli'ne hangi yollardan yürüyüş yapılacağını anlatıyor,
daha şimdiden, Herki zaferin sevinciyle kendinden geçi­
yordu.
Bir aralık yaverlerden birini çağırarak ona gizlice bir­
şeyler söyledi: Bu kısa ve gizli konuşma ile konuşmayı
yapan yaverin hemen ortadan kaybolması Yin-şao'nun
gözünden kaçmamıştı. Şölen yerinden uzaklaşarak beride
hiçbir iş yapmadan duran bir uşağı çağırdı. Gizlice birkaç
şey söyledikten sonra çabucak yine şölene geldi. Ondan
buyruğu almış olan uşak karanlıkta gizlice öteki yaveri
takip ediyor, bu işi yaparken çevreyi de dikkatle kollu­
yordu.
Yin-şao'nun bir şey beklediği, bir fırsat gözlediği bü­
tün hareketlerinden belliydi. Fakat telaşlı değildi. Uşak­
lara çok az içki içmeleri için buyruk vermişti. Onlar da
kendisinden korktukları için buyruğun dışına çıkamıyor­
lardı. Yaver, uşakların bu haline acımış gibiydi. Birer
çanak daha içmelerine izin verirken somurtkan yüzü
biraz gülümsemiş, uşaklar sevinç içinde kalmıştı. Yin-şao
içkiyi içmeden önce hepsini konuklara içki ve yemek
dağıtmaya göndermiş, uşak odasının boş kalmasından
faydalanarak bazılarının çanağına beyaz bir tozdan birer
parça serpmiş ve şaraplarını koymaya başlamıştı. Birer
ikişer odaya dönen uşaklar, yaver Yin-şao'nun kendi ça­
naklarına sücü doldurmakta olduğunu görünce şaşırıp
afallamışlar, bu sert ve aksi adamın nasıl olup da böyle
bir alçak gönüllülük ettiğini anlayamamışlardı.
Yaverin doldurduğu çanakları içen uşaklardan bazıları
bir zaman sonra dayanılmaz bir uykunun baskısı altında
birer kıyı bucağa kıvrılarak sızdılar. Bunlar, şaraplarına
beyaz tozdan katılan uşaklardı.

Bozkurtlar Dlrlllyor • 567

Yin-şao, böylelikle, ortada çalışan uşakların sayısını
azaltınca başkumandanı ve konukları ağırlamak husu­
sunda kendini onların yerine koydu ve böylece çanaklara
şarap doldurmak imkanını elde etti.
Vakit gece yarısını geçtikten biraz sonra diğer iki ya­
ver, Hoay-i ve konuklar arasındaki subaylardan bazıları
da aynı şekilde sızdılar. O zaman yaver yapmacık bir
telaşla bir iki uşak çağırarak başkumandanı yatak odasına
kadar götürdü ve onu rahat bir şekilde yatağına yatırmak
bahanesiyle ötesini berisini karıştırdı. Belindeki kemer­
den çıkan mühürü alarak büyük bir soğukkanlılıkla oda­
dan çıktı. Emin adımlarla başkumandanın divan odasına
girdi. Telaşsızca yaktığı bir mumun ışığı altında bir kağı­
da Çince bir şeyler yazdıktan sonra altına balmumuyla
başkumandanın mühürünü bastı. Sonra yine sessizce
mumu söndürerek yatak odasına gelip mühürü kemere
koydu. Bahçeye inip konuklardan ayakta kalmış olanları
ağırlamakta devam etti.
Sabah olurken ayakta kalmış olan davetlileri, yanları­
na koştuğu uşaklarla ve atlara bindirerek evlerine gön­
derdi.
Bütün konaktakiler arasında hiç içki içmeyen yalnız
kendisi olduğu için dipdiriydi. Yorgunluğun ve içkinin
tesiriyle herkes uykuya dalarken Yin-şao acına atlayarak
başkentin sokaklarından dörtnala geçti. Şehrin dış ma­
hallelerinden birinde küçük bir evin kapısı önünde dur­
du. Çinlilerde hiç görülmeyen çevik bir davranışla atın­
dan atladı. Evin kapısını üç defa üçer vuruşla gümletci.
Açılan kapının önünde orta yaşlı ve yoksul giyimli bir
Türk belirdi. Çin başkumandanının yaverine Türkçe ola­
rak:
- Seni bekliyordum Karabuka, diye hitap etti.
Çin başkumandanının konağında dördüncü yaver olan
Yin-şao gerçekte Bilge Tonyukuk'un oraya sokmuş oldu-

568

•

Bozkurtlar Diriliyor

ğu Karabuka adlı bir Türk çaşıtından başka kimse değil­
di. Kaç günden beri topladığı bilgiyi bu gece elde ettikle­
riyle büsbütün genişletmiş ve iki yüz bin kişilik Çin or­
dusunun Gök Türk ülkesine kaç yoldan, hangi yollardan
ve hangi kumandanların buyruğunda olarak saldıracağını
bütün incelikleriyle öğrenmişti. Bu bilgiyi Bilge Tonyu­
kuk'a ulaştıracak olan arkadaşı şimdi geldiği evde bulu­
nan, kılık değiştirmiş bir yüzbaşıydı. Karabuka, Çin baş­
kumandanının mühürüyle mühürlenmiş olan buyrultuyu
da ona göstererek fikrini sordu. İki yüz bin kişilik Çin
ordusunun istenilen zamanda toplanmaması için bu or­
dunun en büyük kolordusuna kumanda edecek olan Çinli
başbuğa sahte bir buyrultu yazılmış ve bunda toplantı za­
manı on beş gün geç gösterilmişti.
Karabuka daha fazla bir şey yapamayacağını, yaparsa
üzerine şüphe çekeceğini arkadaşına anlattı. Arkadaşı bu
davranışı doğru bulup Bilge Tonyukuk'tan gelen yeni bir
buyruğu ona bildirdikten sonra Karabuka yıldırım hızıyla
konağa döndü.
Öteki de, bu sırada çok hızlı koşan gösterişsiz bir
Türk atına binmiş olduğu ve belinde bir yayla sadak asılı
bulunduğu halde doludizgin Ötüken'e doğru uçuyordu.
Karabuka konağa döndüğü zaman sahte gururunu yi­
ne takınmış ve yeniden Yaver Yin-şao olmuştu. Konağın
içinde hızlı adımlarla yürürken birisinin uzaktan kendi­
sine gizli bir işaret yaptığını gördü. Bu, şölen sırasında
başkumandandan aldığı gizli bir buyruk üzerine bilinme­
dik bir yere doğru giden öteki yaverin arkasına saldığı
uşaktı ve gerçekte o da Bilge Tonyukuk'un gönderdiği
Türk çaşıdanndan birisiydi. İkisi gizlice konağın bir kö­
şesine çekilip gizlice konuştular. Karabuka sordu:
- Ne yaptın?
Beriki Türkçe cevap verdi:

Bozkurtlar Dlrlliyor
-

•

569

En tenha yerde başına bir tokmak vurup geberttim.

Sonra elbiselerini çıkarıp aldım ve kendisini bir kuyuya
attım. Üzerinde hiçbir yazı çıkmadı.
Karabuka, başkumandanın sahte buyruğunu çıkardı:
- Hemen yaver elbiselerini giyip bu buyrultuyu yazıl­
dığı yere götürecek, böylelikle üzerimize çullanacak iki
yüz bin kişinin altmış binini on beş gün geciktirmiş ola­
caksın! dedi.
Buyrultuya bir göz atan çaşıt belli belirsiz gülümseye­
rek; �Peki» dedi ve oradan uzaklaştı.
Bütün bu işler olup bittikten sonra Yin-şao kesesin­
deki beyaz tozdan bir çanağa biraz koyarak üzerine şarap
doldurdu ve bir dikişte içtikten sonra bir odada sızmış
olan öteki yaverin yanında yere uzanarak kısa bir zaman­
da çok derin bir uykuya daldı.

Çin Başkumandanı

ÇİN BAŞKUMANDANI Hoay-i öfkesinden köpürüyordu.

Çadırın içinde söylenerek dolaşıyor, üç yaver taş ses­
sizliği ile ayakta bekliyordu. Karargahını kuralı üç gün
olduğu halde daha ordusu yığınak yapmamıştı. Halbuki
verdiği buyruklar gereğince bütün kolorduların kendi­
sinden bir gün önce orada bulunması lazımdı. İki yüz bin
kişilik ordunun yarısı bile toplanmamıştı. Otuz bin kişi­
lik bir kolordunun kumandanı muhtelif sebeplerden
dolayı birkaç gün gecikeceğini bildirmişti. Fakat altmış
bin kişilik en büyük kolordunun kumandanından hiçbir
haber gelmemişti. Bu kolordu kumandanının idamı gere­
kiyordu.
Hoay-i'nin canını sıkan sebep bu değildi. Bir kere Gök
Türklere baskın yapmak ihtimalleri suya düşüyordu. Bir
iki gün sonra onlar Çin duvarları dışında bu kadar büyük
bir ordunun toplanmış olduğunu nasıl olsa öğrenirler,
ona göre tedbir alırlardı. Sonra Vu Katun'un gözünden
düşecekti. O kadar ünlü Çin kumandanları dururken baş­
buğluğu kendisine vererek büyük bir iyilikte bulunan ka­
tun, bu başarısızlıktan sonra artık onu da tutmazdı.
Bundan başka en güvendiği başyaverinin ortadan kay­
bolmasına şaşıyor, içine tuhaf şeyler doğuyordu. İnsan
seçmekte bu kadar aldandığını hiç hatırlamıyordu. İşin

Bozkurtlar Dirlllyor • 571

en kötü tarafı ise iıe yapmak gerektiği hakkında karar
veremeyişi idi. Böyle bir düşünce kargaşalığı içinde iken
yaverlerinden yardım umarak üçüne birden sordu:
- Siz ne dersiniz? Ne yapmalı?
İkinci ve üçüncü yaverler bir şey söylemeyerek önleri­
ne baktılar. Dördüncü yaver Yin-şao saygı ile eğilerek:
- Aklıma pek korkunç bir ihtimal geliyor efendimiz;
fakat söylemekten çekiniyorum, dedi.
Başkumandan bu sözlerden bayağı ürkmüştü. Bağıra­
rak söylerse kendi içindeki korku dağılacakmış gibi bir
kuruntuya kapılarak haykırdı:
- Korkma! . .. Çek.inme! . .. Söyle! . ..
Dördüncü yaver bir adım ilerledi:
- Efendimiz! Biz galiba büyük bir ihanete uğradık...
Başkumandan, yürümekte olduğu çadırda zınk diyedurdu ve sıçrayarak bağırdı:
- Ne? ... Ne dedin? Nasıl ihanet?
Yaver sesini yavaşlattı:
- Bana öfke buyurmayınız efendimiz! Söyle diye buy­
ruk verdiğiniz için söylemek cesaretinde bulunuyorum.
- Evet, ben buyruk verdim, söyle... Ne duruyorsun?
Söylesene ...
- Efendimiz! Başyaverin kayboluşu ve altmış bin kişi­
lik kolordumuzdan haber gelmeyişi beni şüphelendiriyor.
- Ne demek istiyorsun? Başyaverden mi şüpheleniyor­
sun?
- Evet efendimiz.
Öteki iki yaver bu düşünceyi beğenmediklerini belli
eden sert birer hareket yaptılar. Fakat başkumandan:
- Zaten ben de ondan şüpheleniyordum! deyince hay­
retle. bcikışarak durdular.
Hoay-i iradesiz bir adamdı. Telkin altında kalmaya
çok elverişliydi. Yin-şao bunu bildiği için bu fırsattan fay­
dalanmak istiyordu.

572

•

Bozkurtlar Dlrillyor

- Yarın veya öbür gün gelmesini beklediğimiz otuz bin
kişilik kolordumuz gelince ordumuz yüz yirmi binkişi
olacak, halbuki iki yüz bin kişi olacaktı. Biri altmış, biri
yirmi bin kişilik iki kolordumuzdan haber yok. Bu seksen
bin kişiyle birlikte başyaverden de haber yok. Belki de
onları geciktirmek için kendisi onlara gitmiştir.
Başkumandan bağırdı:
- Buna nasıl cüret edebilir?
- Bir adam İlteriş Kağan'ın çaşıtı olduktan sonra her
şeye cüret edebilir!
Hoay-i bu cevap üzerine sarsıldı. Elini alnına götürerek kararsızlıkla gezdirdikten sonra yeniden sordu:
- Peki, ne yapalım?
Yin-şao atıldı:
- Efendimiz! Buyruk verirseniz kolordu kumandanına
yeniden haber salalım.
- Evet, hemen öyle yapalım.
İkinci yaver itiraz etti:
- Fakat efendimiz, zaten üç gün kaybetmiş bulunuyo­
ruz. Eğer ewelce gönderdiğimiz buyruk ona ermediyse
yeniden hazırlanıp gelmesi için en aşağı yirmi gün ister.
Bu zaman içinde de Ötüken'e yürümekte geç kalmış olu­
ruz.
- Neden geç kalalım?
- Türkler işi haber alırlar. Aynı zamanda mevsim de
geçmiş olur ve ordumuz soğuktan, kardan çok adam
kaybeder.
- Öyleyse ne yapalım?.
Çadırda bu sorunun cevabı kararsız bir sessizlik ha­
linde uzayıp giderken, dışarda at sesleri ve gürültüler ol­
du. Sonra nöbetçi içeri girerek başkumandanı selamla­
dıktan sonra bir kumandanın kendisini görmek için bek­
lediğini bildirdi.

Bozkurtlar Dlrlliyor • 573

Bu kumandan, yarın veya öbür gün gelmesini bekle­
dikleri otuz bin kişilik kolordunun kumandanıydı. Hoay­
i'yi saygıyla selamladıktan sonra onun buyruğunu bekle­
di.
Başkumandan o kadar şaşkındı ki bu ziyaretten dolayı
sevinmek mi, kızmak mı lazım geldiğini bile kestiremi­
yor, çadırın içinde hala gezinip duruyordu. Nihayet aklını
başına toplayarak sordu:
- Çerin nerede?
- Çerim akşama doğru burada olacak efendimiz. Ben
size geç kalmamın sebebini anlatmak üzere doludizgin
buraya, geldim..
- �vet! Söyle bakalım; neden geç kaldın?
- Efendimiz! Ben kolordumla birlikte buyruğunuz · gereğince yola koyulmuş geİirken Türklerin baskınına uğra­
yarak geri çekilmek zorunda kaldım ve sonra da...
Başkumandan onun sözünü kesti:
- Ne? Türklerin baskınına mı uğradın?
- Evet, efendimiz.
- Nasıl olur? Türkler bu kadar batıya kadar da çeri yürütebilir mi?
- Yürüttüler efendimiz. Bu ilk baskından sonra da yü­
rüyüş kolumuzu durmaksızın hırpaladılar.
Hoay-i adeta korkuya kapılmıştı. Türkler nereden ha­
ber alıp da Çin'in batısında toplanan çerinin yolunu kes­
mişlerdi? Heyecanla s.ordu:
- Çok kayıp verdin mi?
- Çerimin onda birini kaybettim.
- Mühim bir şey değil.
- Evet efendimiz, mühim bir şey değil. Asıl mühim
olan nokta şu ki...
Başkumandan kötü bir sezişle onun sözünü kesti:
- Mühim olan nokta mı? Nedir o mühim olan nokta?

5 74

• Bozkurtlar Dirlllyor

- Evet, efendimiz, ben de onu söylemek istiyordum:
Türk atlıları okla Bilge Tonyukuk'un bir mektubunu attı­
lar.
- Ne? Bilge Tonyukuk'un mektubu mu? Kime yazmış?
- Size efendimiz.
- Ver, çabuk ver bakalım. Olur iş değil. Ne yazıyor?
Kolordu kumandanı göğsünden bir ipek kumaş çıkar­
dı. Bunun üzerine, boya ile Çince bir mektup yazılmıştı,
Hoay-i telaşla okudu:
«Ben Bilge Tonyukuk, Çin baş kumandanı Hoay-i'ye
derim ki, sen iyi bir kumandan değilsin. Çünkü çerini
aynı günde, aynı yerde toplayamıyorsun. Altmış bin kişi­
lik kolordun senden on beş gün sonra orada bulunacak­
tır.

Bu du�ma göre şimdiden yenil�işsin demektir.»

Hoayi öfkeyle karşısındakileri baktı:
- Bu yere batası adam bizim içyüzümüzü nereden bili­
yor? diye bağırdı.
Dördüncü yaver saygıyla eğildi :
- Biraz önce söylediklerimin doğru olduğu anlaşılıyor
efendimiz. Çaşıtlarla her şeyi öğreniyor! dedi.
Başkumandan kararsızlık içinde çırpınıyordu. Yin-şao
birdenbire gözüne girmişti. Genç yaverin tahminlerinde
büyük bir isabet vardı. İkinci ve üçüncü yaverlere döne­
rek:
- Siz uyuyorsunuz! diye haykırdı.
Sonra dördüncü yavere baktı ve öteki ikisinin kıskançlıktan sararmış yüzlerini görmeden:
- Seni başyaver yapıyorum! diye ilave etti.
Yeni başyaver saygıyla eğildi:
- Bu iyiliğinize layık olmaya çalışacağım efendimiz!
diye cevap verdi.

Çin Çaşıtı

B

AŞKUMANDAN Hoay-i'nin Gök Türklere karşı ikiyüz­

bin kişiyle yapacağı saldırış bir türlü anlaşılamayan
sebepler yüzünden suya düşünce Vu Katun çok üzüldü.
Hele Bilge Tonyukuk'un alay etmesi onu adeta hasta etti.
Gök Türklere yeniden bir savaş açabilmek ve başarıyla
bitirmek için kendisine müttefikler aramaya başladı. İlk
aklına gelen Dokuz Oğuzlar oldu. Dokuz Oğuzlar her ne
kadar Gök Türklere yenilmişler ve baş eğmişlerse de
içten içe yağılık güttükleri de muhakkaktı. Vu Katun
önce onları ayaklandırmayı ve Gök Türkler onlarla uğraş­
tıkları sırada güneyden yüklenmeyi tasarlıyordu. Bu iş
olursa Hoay-i'nin itibarı yeniden yükselecekti.
Çin katunu bu tasarı üzerinde Hoay-i ile uzun uzun
görüşüp konuştuktan sonra ondan Dokuz Oğuzlara gön­
derilecek adam hakkındaki fikrini sordu. Başkumandan
da hiç düşünmeden başyaver Yin-şao'yu sağlık verdi.
Vu Katun büyük bir iş üzerinde olduğuna inanıyordu.
Başyavere buyruklarıyla birlikte bir kese dolusu akça
verdikten sonra onu yola çıkardı.
Yin-şao, büyük Çin duvarını geçtikten sonra Kara­
buka olmuştu. Çin'den Türkeli'ne giden bir Çin çaşıtı gibi
değil, anayurda dönen bir Türk gibi hareket ediyordu.
Böylelikle sonsuz bozkırda gidiyor, atının üstünde uyu-

57&

•

Bozkurtlar Diriliyor

yor, av avlayıp kebap yapıyor, arasıra at koşturarak gönül
eğlendiriyordu.
Böyle yapa yapa bir gece vakti Ötüken'e ulaştı. Kendi­
si isteyerek geceyi seçmişti. Herkese görünmeden Bilge
Tonyukuk'la konuşmak, sonra Dokuz Oğuzlara doğru
yola çıkmak istiyordu. Karabuka, Bilge Tonyukuk'a bütün
bildiklerini ve aldığı görevi anlattı.
Tonyukuk ona yeni buyruklarını verdi. Bütün bu işler
gecenin oldukça kısa bir zamanında görüldü. Sonra Ka­
rabuka ömründe Ötüken'i görmemiş bir Çinli gibi kuzeye
doğru at saldı.
* *

Karabuka böylece yol alır ve Çin'in sıkıcı duvarların­
dan, saçma törelerinden uzak bulunduğu için Tanrı'ya
şükrederken bir gün hiç ummadığı anda bir uğursuzluk
oldu: Atı ile birlikte bir dereyi geçerken at batağa saplan­
dı. Bir iki debelendikten sonra dibe çöküp boğuldu. Kara­
buka kendisini güçlükle kurtararak karşı kıyıya attı. İşin
kötüsü bütün yiyecek ve akçasıyla kılıcının da atla birlik­
te batağa gömülmesiydi. Atsız, azıksız, akçasız olarak yay
ve sadağıyla birlikte bozkırda yapayalnız kalmıştı. Halbu­
ki atı olsa bile Dokuz Oğuzlar'a ancak üç dört gün daha
gittikten sonra varabilecekti. Atsız kalınca artık ne yapa­
cağını bilemiyordu.
Karabuka şöyle bir düşündü: Ötüken yolu daha uzak­
tı. Yine en çıkar yol kuzeye, Dokuz Oğuzlar'a yönelmekti.
O da işi Tanrı'ya bırakarak öyle yaptı. Kuzeye doğru yü­
rümeye başladı.
İlk günü bir iki kuş avlayıp kızarttı. İkinci günü av bu­
lamadı. Yalnız soğuk bir kaynaktan kana kana su içti.
Üçüncü gün bir tavşan vurdu ve bir övünde yedi. Dör-

Bozkurtlar Diriliyor

•

577

düncü, beşinci günler ne av avladı, ne de su buldu. Altın­
cı gün açlık ve susuzluktan dizleri titreyerek yürüdü. Bir
geyiği okla yaraladı . Fakat geyik kaçıp kurtuldu. Yedinci
gün, elleri titrediği için pek yakından attığı oku bir tav­
şana değdiremedi. Bir ağaçlığa geldi. Ağaçların dibinde
yattı. Baygın bir halde, uyku ile uyanıklık arasında kalıp
sızdı.
Güneş batıyordu. Bir ses duyar gibi oldu. Kulağını ye­
re koyup dinledi: Atlılar yaklaşıyordu.
Karabuka gelenlerin kim olduğunu bilmediği ve kendi
durumu kuşkulandırıcı olduğu için son gücünü toplaya­
rak ağaçlığın sapa yerine gelip en sık dallısına tırmandı.
Yaprakların arasında iyice gizlenip bekledi.
Epey sonra on atlı gelerek ağaçlıkta mola verdiler ve
kızarmış etlerini yemeye başlayarak Karabuka'nın iştahı­
nı kabarttılar. Bunların konuşmalarına kulak veren çaşıt
çok geçmeden Gök Türk olduklarını anladı. Zaten bu on
kişi de Ay Hanım'ın yanından dönen Binbaşı Pars buyru­
ğundaki Gök Türk elçilerinden başka kimse değildi. Gece
olunca nöbete duran kişiden başka hepsi yerlere uzandı­
lar ve keçelerine sarınarak uyudular.
Karabuka ağaçta fırsat kolluyordu. Nöbetçilerin ken­
disinden en uzakta olduğu bir sırada gürültü etmemeye
çalışarak ağaçtan aşağı kaydı. Koyu bir gölgede yere yata­
rak durdu. Sonra sürüne sürüne biraz ilerledi. Yeniden
durarak uzun zaman bekledi. Otuz kırk adım ilerde yol­
culardan birinin atı duruyordu. Çevresine çabuk bir göz
attı. Nöbetçinin biri elli adım uzaktaydı. Hiç telaş etme­
den kalktı. Gayet tabii bir yürüyüşle ve biraz gürültü ede­
rek ata yaklaştı. Nöbetçi birden ona dönerek ••Kim o?»
diye seslendi.
Karabuka atın yanına varmıştı. Bir sıçrayışta üzerine
yerleşerek:
·

578

•

Bozkurtlar Diri liyor

- Şöyle biraz dolaşacağım! diye cevap verdi ve atı tırısa
kaldırarak. güneye doğru sürdü. Nöbetçi, tam Gök Türk
ağzıyla verilen cevaptan ve atın güneye, Ötüken'e doğru
yönelmesinden dolayı hiçbir şeyden kuşkulanmamıştı. O
sırada henüz uyumamış olanlar da bunu Ersegün'ün bir
deliliği sanmışlardı. Karabuka ise biraz sürdükten sonra
yiyecek torbasına el atmış, atı batı yönüne çevirmiş, gece
yarısına doğru da yeniden kuzeye dönerek Dokuz Oğuz­
lara doğru yol almaya başlamıştı.
*
"' "'

Dokuz Oğuzlar Eline vardığı zaman torbadaki azık
bitmiş, kendisi de yorgunluktan bitkin bir hale gelmişti.
Çünkü atını uğruladığı Gök Türkler işin farkına vara­
rak ardına düşmüşler, arada uzun, yıpratıcı ve heyecanlı
kovalamacalar olmuştu. Karabuka bu kovalamacada onla­
rı şaşırtmak için yön değiştirdiğinden yolu uzamış, son
iki gününü aç geçirmişti.
Dokuz Oğuzlar arasına varınca ilk işi yiyecek istemek
oldu. Kendisini Kıtaylardan kaçmış bir Çin tutsağı diye
tanıttı ve aralarında kalmak için izin istedi. Dokuz Oğuz­
lar bu işi Ay Hanım'a duyurdular. Kağan kızı onu otağına
çağırarak sorguya çekti ve onun yere diz vurarak selam
verişinden şüphelendi. Çünkü bu diz vuruş Türk görene­
ğince yapılmıştı. Bundan başka adının Yin-şao olduğunu
söyleyen bu adam tam Gök Türk ağzıyla güzel bir Türkçe
ile konuşuyor, üstelik de Çinliye değil, Türk'e benziyor­
du.
Ay Hanım'ın otağında beğ olarak yalnız Yüzbaşı Kadır
Bağa bulunuyordu. Kum Sengün ve Tungra Sem ölmüş­
lerdi. Dokuz Oğuz Elinde Kadır Bağa'dan başka beğ kal­
mamıştı.

Bozkurtlar Diriliyor • 579

Yin-şao bir aralık Ay Hanım'a çok mühim ve gizli bir
şey söyleyeceğini bildirdi. O da söyleyecekse Kadır Bağa'
nın yanında söylemesi gerektiği cevabını verdi. O zaman
Yin-şao koynundan küçük bir deri kese çıkardı. İyice
dikilmiş olan bu keseyi dişiyle yırtarak içinden bakır bir
levha çekti. Bunu Ay Hanım'a sunarak:
- Çin Katunu Vu Katun'dan elçi olarak geliyorum! de­
di.
Levhanın üstüne Vu Katun'un mühürü kazılmış, altı­
na da Çince <Nin-şao elçimizdir» kelimeleri yazılmıştı.
Ay Hanım, gönülleri okuyan keskin ışıklı gözlerini
Yin-şao'ya dikmişti. Ahenkli sesiyle:
- Çin katunu benden ne istiyor? diye sordu.
Elçi cevap verdi:
- Gök Türkleri ortadan kaldırmak için birlikte hare­
ket.
Ay Hanım sustu. Elçi sözlerine devamla:
- Çin katunu iki yüz bin kişilik bir ordu hazırladı. Gök
Türkler ortadan kalktıktan sonra Ötüken'e Dokuz O­
ğuzlar yerleşecek ve Çin katunu size her yıl darı ve ku­
maş yollayacak.
- Çin ordusu Gök Türkleri yok etmeye yeter kuvvette
iken bizim birkaç yüz çerimizin yardımına ihtiyaç duyar
mı?
Çin elçisi bu soru üzerine biraz duraksadı. Fakat bu­
nun cevabını bulmakta da gecikmedi:
- Dokuz Oğuz çerisi ne kadar az olsa yiğitlik bakımın­
dan yine büyük bir değer taşır. Gök Türkler gibi çetin bir
yağı ile savaşırken böyle bir yiğit ordu ihmal olunmaz.
- Güzel söyledin elçi! Ama elçiler kendilerini gizleye­
rek gelmezler. Sen niçin gizlenerek geldin?
- Yumuşum gizli olduğu için Dokuz Oğuzların bile
duymaması gerekti. Vu Katun öyle buyruk verdiği için
gizli geldim.

580 • Bozkurtlar Dlrllivor

Ay Hanım düşünceye dalmıştı. Elçiye bakmakta oldu­
ğu halde aklından türlü ihtimaller geçiriyordu. Karabuka
ise kağan kızının bakışlarından rahatsız olduğunu duyu­
yor, onun güzelliğine şaşmaktan kendini alamıyordu.
Nihayet Ay Hanım, Kadır Bağa'ya buyuk vererek her­
hangi bir Dokuz Oğuz'un çadırında elçinin konuk edil­
mesini söyledi ve ııSeni yine çağırtırım.» diyerek onu
otağından çıkardı.
Sonra, aldığı buyruğu yerine getirerek tekrar karşısına
gelen Kadır Bağa'ya:
- Yüzbaşı! Bu elçiyi göz altında bulundur. Galiba o bir
Gök Türk çaşıtı! diyerek hayretler içinde bıraktı.

Karabuka

VARABUKA, Ay Hanım'ın kendisinden kuşkulandığını

1'.anladığı için daha dikkatli davranmaya mecburdu.
Şimdi kendisinin iki görevi vardı: Ay Hanım'ı Çinle itti­
faka kandıracak, onun verdiği cevabı da Bilge Tonyukuk'a
bildirecekti. Asıl görevinin bu ikincisi olduğunu acaba Ay
Hanım anlamış mıydı?
Karabuka, üzerindeki şüpheyi dağıtmak için birkaç­
gün hareketsiz durdu. Kimseyle konuşmuyor, pek fazla
gezip tozmuyordu. Fakat akıllı ve anlayışlı olduğu için
Dokuz Oğuzlar arasındaki herşeyi kavramaya çalışıyor,
onların gücünü öğrenmeye uğraşıyordu. Onlar şimdi beş
yüz çadırlık bir el olmuşlardı. Erleri gürbüz ve atılgan
kimselerdi. Atlı yüz kadar savaşçı çıkarabilirlerdi. Ay Ha­
nım'ı çok seviyorlar, o da budununu yükseltmek için
elinden geleni yapıyordu. Malları, davarları da az değildi.
En büyük eksiklikleri aralarında yeter sayıda yüzbaşı ve
onbaşı olmayışıydı. Ay Hanım, Karabuka'�ın gelişinden
birkaç gün sonra Kadır Bağa'yı binbaşı yapmıştı. Gök
Türkler ve İlteriş Kağan için ne düşündüklerini bir türlü
anlayamıyordu. Aralarına sokulsa, konuşsa bunu da öğ­
renebilirdi ama kuşkulandırmamak için hemen kimse ile
görüşmüyordu.
·

582

•

Bozkurtlar Dlrlllyor

Binbaşı Kadır Bağa sık sık kendisini görüyor ve hava­
dan sudan bazı şeyler konuşuyordu. Karabuka her sefe­
rinde Ay Hanım'ın ne zaman cevap vereceğini soruyor,
sabırsızlık gösteriyordu.
Bir gün yine böyle konuşurlarken Kadır Bağa birden­
bire umulmadık bir soru sordu:
- Yin-şao! Çin sarayını basan Kür Şad'ın oğlu ne oldu?
Karabuka şaşırdı. Bu soru da nereden çıkmıştı? Acaba
özel bir maksatla mı soruyordu? Kür Şad'm oğlu olup
olmadığını bile bilmiyordu. Fakat bir Çin elçisi olarak
kendisine bu kadar ehemmiyetle sorulan bir mesele üze­
rinde bilgisizlik gösteremezdi. Hemen cevap verdi:
- Biz Kür Şad'ın ocağını söndürdük. Ne oğlu, ne de
kimsesi kalmamıştı.
Kadır Bağa bunu Ay Hanım'dan aldığı buyruk üzerine
sormuş ve Yin-şao'nun cevabını hemen kağan kızına
ulaştırmıştı. Karabuka ise başka bir yönden işkillenmişti.
Kırk elli yıl önceki bir çarpışmanın hatırası durup durur­
ken ne diye anılıyordu?
Birdenbire aklına İlteriş Kağan'ın ilk tuğ kaldırdığı
günlerde bütün dillerde dolaşan bir kılıç geldi: Kocamış
bir demircinin yaptığı bu kılıç Kür Şad'ın oğlu için hazır­
lanmıştı. Kür Şad'ın oğlu bulunamamıştı. Fakat demirci
de bunu durup dururken yapmış olamazdı ya? Belki de
onun bir bildiği vardı. Acaba Kür Şad'ın oğlu var mıydı?
Sağ mıydı?
Sağ olabilirdi. Fakat sağ olmakla ne olurdu? Karabuka
birdenbire irkildi: Kür Şad'ın oğlu sağ ise kağanlığı iste­
yebilir, İlteriş Kağan'a karşı çıkabilir, böylelikle de Türke­
li parçalanabilirdi.
Kadır Bağa niçin kendisine Kür Şad'ın oğlunu sormuştu? Acaba sağdı da ondan haber mi almışlardı? Yoksa
Kür Şad'ın oğlu kağanlık davası için ortaya atılacaktı da
Dokuz Oğuzlardan yardım mı istemişti?

·

Bozkurtlar Dlrlllyor • 583

Karabuka birkaç gününü h�p bu işi düşünmekle ge­
çirdi. Düşünmekten bir şey çıkmayınca ihtiyatı bırakarak
bazı Dokuz Oğuzların ağzını aradı. Fakat yine de işe ya­
rayacak bir şey öğrenemedi.
Böylece günler geçerken bir gün Ay Hanım'ın kendi­
sini beklediğini söylediler. Otağda, kağan kızının iki ya­
nında Binbaşı Kadır Bağa ile bir yüzbaşı bulunuyordu. Ay
Hanım, Çin elçisini çok bekletmeden onun istediği ceva­
bı verdi: Gök Türkleri yıkmak için Çin'e yardım edeme­
yeceklerini bildirdi ve Yin-şao'ya armağanlar vererek
enesi gün yola çıkmasını buyurdu. Karabuka otağdan
çıktığı zaman Ay Hanım yanındaki beğlere şöyle dedi:
- Kendisinin Gök Türk çaşıtı olduğunu öğrendiğimizi
sezmezse, bir zaman için daha rahatız demektir. Sezdiyse
yakında Gök Türklerin yeni bir saldırısını beklemeliyiz.
Karabuka enesi gün yola koyulmuştu. Kür Şad'ın oğlu
'hakkındaki şüphelerini bir an önce Bilge Tonyukuk'a bil­
dirmek istiyordu.
Ötüken'e yine gece karanlığında girerek doğru Bilge
Tonyukuk'un otağına vardı. Bildiklerini, şüphelerini an­
lattı. Kür Şad'ın oğlundan söz açılınca Tonyukuk derin
bir düşünceye daldı. Bu iş onu biraz ürkütmüşe benzi­
yordu. Fakat çözemeyeceği işler üzerinde fazla durmak
adeti değildi. Başını kaldırarak Karabuka'ya sordu:
- Dokuz Oğuzlar senin Gök Türk olduğunu anladılar
mı?
- Herhalde anladılar.
- Ay Hanım anlamıştır. Onun gözünden bir şey kaçmaz. Günden güne güçlendikleri de bizim gözümüzden
kaçmıyor. Üzerlerine çeri yürütmekten başka çare yok ...
Sonra ona Çin'de yapacağı işlere dair yeni buyruklar
verdi. Biraz sonra Karabuka Çin'e doğru at sürüyor, ka­
ranlıkta bilinmedik bir atlı da uzaktan uzağa onu kovalı­
yordu.

584

•

Bozkurtlar Dlrlllyor

Bir zaman geçince takip olunduğunu anlayan Gök
Türk çaşıtı buna bir mana verememekle beraber atını
hızlandırmaktan da geri kalmadı.
Gökte yarım ay arasıra bulutlara giriyor, sonra çıkarak
sonsuz bozkıra ışıklarını serpiyordu. İki atlı dört beşyüz
adım aralıkla yarışıyorlardı. Karabuka kendisini saklaya­
bilmek için bir tepe, dere veya ağaçlık gözlüyor, fakat
aksi gibi gözün alabildiğine uzanan geniş düzlükten baş­
ka bir şey görünmüyordu.
Bir aralık arkasına göz atan Karabuka, bilinmedik at­
lının yaklaşmakta olduğunu görünce yayını kavradı ve
sadağından bir ok çekti. Ardından gelen atlı bu hareketi
görmüştü. Fakat hiç aldırmadan at tepiyor, aralığı ka­
patmaya uğraşıyordu.
Bir zaman daha boyle gittiler. Aradaki açıklık üç yüz
adıma inmişti. Bozkırda atların dörtnala koşmasından
doğan ahenkli ses çınlıyor, ağzı köpüklenen atlar yorulu­
yor, fakat hızlarından bir şey kaybetmiyorlardı.
Karabuka yine başını çevirerek arkaya baktı. İki atlı
birbiri için tehlikeli bölgeye girmişlerdi. Açıklık iki yüz­
elli adım kadar vardı. Bu aradan atılacak oklar iki atlıya
da yaman işler edebilirdi. Karabuka daha fazla bekleme­
den oku kirişe yerleştirip ardına doğru yöneltti. Fırlata­
caktı. Tam bu sırada öteki atlının gür sesi bozkırda gür­
ledi:
- Hey, Yin-şao. . . Yahşi, yaman bilmeden ok salmak
olur mu?
Bunu haykırırken atını şahlandırarak durdu. Karabuka
da kendisini Çince adıyla çağıran bu yabancının hareketi
karşısında kaçmayı manasız bularak gemleri kastı.
Şimdi iki atlı, uçsuz bucaksız bozkırda, yarım ayın
saçtığı ışıklar altında, iki yüz elli adım aralıkla karşı kar­
şıya duruyordu.

Bozkurtlar Diriliyor • 585

Karabuka bilinmedik atlıyı tanımak ister gibi keskin
bakışlarla bakıyor, beriki ise atının yelesini okşuyor ve
öne doğru eğiliyordu. Karabuka, aklından geçen her türlü
ihtimaller arasında, karşısındakinin kim olduğunu tanı­
yamamıştı. Haykırarak sormaktan başka çaresi kalmıyor­
du:
- Kimsin bakalım? Yedi atanı sayar mısın?
Bu soru cevapsız kaldı. Karabuka cevap beklerken
öteki hala atının yelesini okşuyor ve hiç oralı olmuyordu.
Karabuka yeniden bağırarak sorusunu tekrarladı. Karşısındaki atlı başını kaldırarak:
- Sen Yin-şao değil misin? diye bağırdı.
- Ben Yin-şao'yum. Ya sen kimsin?
- Senin gibi bir Türk.
Karabuka, kendisini tanıyan bu bilinmedik adama
karşı öfke duymaya başlamıştı:
.
- Ben Türk değilim. Çinliyim! diye cevap verdi.
Öteki bunu gür kahkaha ile karşıladı.
Gök Türk çaşıtının sabrı tükenmişti. Bu karşıdaki ba­
hadır dost bir insan değildi. Birden, atını dörtnala kaldı­
rarak ona doğru saldırdı ve okunu fırlattı. O zaman öteki
hızla at döndürerek kaçmaya başladı. Fakat atının daha
seçkin olduğunu biraz önce göstermişti. Ay da bu yaban­
cıya yardım etmek istiyor gibi bulutların ardına girmiş,
Karabuka'nın ikinci oku fırlatmasına engel olmuştu. Ara­
daki mesafe gitgide büyüyordu. Zaten Karabuka'nın so­
nuna kadar kovalamaya gönlü yoktu. Atını durdurarak
bu yabancının kim olduğunu bir an düşündü. Bulamadı .
Kim olursa olsun diye düşünerek yeniden güneye yönel­
di.
•
* *

586

•

Bozkurtlar Dlrlllyor

Bu sırada günlerdir ardından gelen ve onun Bilge
Tonyukuk'la konuştuğunu da anlayan Binbaşı Kadır Bağa
kuzeye doğru at sürüyor ve:
- Yinşao'nun Gök Türk çaşıtı olduğu anlaşıldı. Ay Ha­
nım yanılmaz... Ay Hanım yanılmaz! diye düşünüyordu.

Akın

İRMİ bin atlı son hızla güneye doğru akıyordu. İlteriş
YKutluk Kağan'ın üç tuğu havada dalgalanıyor, arasıra
işitilen kesk:in, sert buyruklarla atların nal sesleri boz­
kırda uğulduyordu.
Gök Türk kağanı, yanında başkumandan Bilge Tonyu·
kuk olduğu halde yirmi bin atlının ortasında at sürüyor,
ardından iki kardeşi, Boyla Bağa Tarkan, birkaç beğ,
börüler ve muhafızlar geliyordu.
Bilge Tonyukuk çaşıtlardan gelen raporları inceledik­
ten ve Çin'i aldatacak tedbirleri aldıktan sonra durumu
kağana bildirmiş, kağan bu uygun durumdan faydalana·
rak, zaman geçirmeksizin Çin'e saldırmak kararını ver­
mişti.
İlteriş Kutluk Kağan'ın çıkarabileceği en büyük ordu
yıldırım çabukluğu ile hazırlanarak toplanmış ve aynı
hızla Çin'e yönelmişti.
Yüzer kişilik bölükler bir kılıç sırtı gibi dümdüz, aynı
sırada uçuyorlardı. Keskin bakışlar ileriye çevrilmiş, tabii
bir alışkanlıkla düşmanı gözlüyor ve akın yapılırken artık
şahıslara ait her şey, gönüllere ait her duygu geride bıra­
kılıyordu.
Akına çıkıldığının üçüncü akşamında ordu ilk defa
konakladı. Ondan önce yalnız kısa molalar verilmiş, çeri

588

•

Bozkurtlar Dlrlllyor

geceleyin dahi yürüyerek Çin duvarına dayanmıştı. O
gece kağanın buyruğu ile ateş yakılmayacak, konuşulma­
yacak, hareket edilmeyecekti. Yalnız herkes atının yanın­
da her an savaşa hazır olarak bekleyecek ve saldırış boru­
su çalınır çalınmaz çıra yakan yüzbaşıların ardından ileri­
ye doğru at salacaktı. Bütün yüzbaşılar uzun sopalar üs­
tünde çıralarını hazırlamışlardı. Bölükler yanyana ve ar­
darda sıralanmışlar, gürültü etmeden, adeta soluk alma­
dan bekliyorlardı.
Çok çevik ve keskin gözlü bir onbaşı yaya olarak or­
dudan ayrılmış, ilerleyerek Çin duvarının çok yakınına
kadar sokulmuş, yere yatarak ilerisini kollamaya başla­
mıştı. Bu onbaşı Çin duvarından verilecek işareti bekli­
yordu. Yanında boru ve çıra bulunuyor, boyuna ileriyi
gözetliyor, arasıra eliyle kılıcını okşuyordu.
Çin duvarından bekledikleri işareti Karabuka verecek­
ti. Fakat Karabuka'yı bütün orduda kağanla Bilge Ton­
yukuk'tan başka kimse bilmiyordu.
İleriye bakarak başını arasıra sağa, sola çeviren gözcü
onbaşı birdenbire hafif bir ışık görür gibi oldu ve hemen
boruya el attı. Kısa bir an sonra bu ışık adam akıllı yalaz­
lanıp göründü. Ve aynı zamanda oradan gelen birtakım
bağrışmalar da kulağına çarptı. Onbaşı yıldırım hızıyla
ayağa fırlayarak geriye döndü ve biraz havaya kaldırdığı
borusunu Gök Türk ordusuna doğru hızla üç defa üfleye­
rek işaret verdi. Sonra yine yıldırım hızıyla çırasını tutuş­
turdu ve kaldırıp sallayarak Çin duvarına, ışığın gözük­
tüğü yere doğru koşmaya başladı. Tam bu sırada Gök
Türk ordusundan da saldırış borusu çalınmış ve bir anda
tutuşan iki yüz meşalenin gerisinden yirmi bin atlı kor­
kunç savaş haykırışlarıyla duvara doğru atılmıştı. Gözcü
onbaşı çırasını sallayarak olanca hızıyla işaretin verildiği
yere koşuyor, bölüklerini saldırtan yüzbaşılar da gözcüyü
kovalıyordu. Bu iş o kadar çabuk olmuştu ki, şöyle bir-

Bozkurtlar Diriliyor • 589

den yüze kadar sayacak bir zaman geçmeden Gök Türk
ordusu Çin duvarlarının dibine varmış ve açık bir kapı­
dan içeriye dalmıştı.
Karabuka ateşle işaret verdikten sonra kendisine yar­
dım eden başka bir Türk çaşıtı ile birlikte kapıyı da aç­
mıştı. Fakat işareti verirken Çinliler tarafından görülmüş,
.Çinliler bağırarak üzerine atılmışlardı.
Güç durumda idL Bu kadar incelikle hazırlanan işin
son anda bozulmaması için şimşek gibi bir hızla karar
vermesi lazımdı. O da öyle yaptı. Yaman bir sertlikle kılı?;
sıyırırken arkadaşına haykırdı:
- Kapının dışına fırla! ... Kapamak isteyenleri okla! ...
Arkadaşı onun dediğini yaparken kendisi de geriye
dönüp ardından gelen Çinlilere daldı. Karga sürüsüne
doğan girmiş gibi bir an bir kargaşalık oldu. Karabuka ve
arkadaşı Gök Türk ordusuna gereken zamanı kazandır­
mışlardı. Gök Türk ordusu o kadar yaklaşmıştı ki artık
kapıyı kapamanın imkanı yoktu, Çinliler de bunu bildik­
leri için kapıyla değil, canlarıyla uğraşıyorlardı.
Karabuka bir yığın Çinliye dalıp onları yararken biriki
hafif yara almıştı. Görevini başardığı için artık kendisini
kurtarmayı düşünebilirdi. Hızla fırlayarak dönemeç mer­
divenleri çıkmaya başladı. Bunu yaparken bir yandan da
kılıcını kınına soktu ve sadağa el atarak çektiği oku kirişe
yerleştirdi. Dönemeç başında durarak ardından gelen ilk
Çinlinin, karanlıkta bir gölge gibi gözüken gövdesine
yapıştırdı. Aynı çabuklukla ikincisini de yere serdi.
Başka zaman olsaydı Çinliler böyle bir durumda iler­
lemezler, dururlar, çekilirlerdi. Fakat Gök Türk ordusu
korkunç savaş haykırışlarıyla Çin duvarının kapısından
içeri girer, bir yandan da duvara merdivenler dayarken
önlerindeki bir tek kişi onları durduramazdı. Karabuka
da bunu hesaplıyor, ona göre davranıyordu. Çinlileri
durduramayacağını anlayınca yeniden kaçmaya başladı.

590

•

Bozkurtlar Diriliyor

Hızla koşarken ardından gelerek omuzu üstünden aşan
okun vınlayışı onu bir an duraksattı. O da bir ok çekerek
Çinlilere doğru savurdu.
Bu sırada Çin duvarının bütün kulelerinde ateşler ya­
kılmış ve Gök Türk akını geriye, memlekete haber veril­
mişti.
Karabuka ilerde, Çin duvarının kıvrıldığı yere varmak
için koşuyordu. Orada aşağıya inmek için bir merdiven
olduğunu biliyordu. Oraya varırsa karanlıkta kendisini
Çinlilerin gözünden kaybedeceğini umuyordu. Fakat ora­
ya yaklaşınca daha ilerki kuleden yakılan ateşin aydınlat­
tığı çevreye yani tehlikeli bölgeye yanaşıyordu. Bir an
durup arkasına bir ok daha çektikten soma tekrar koş­
maya başladı.
Kıvrıntıya elli adım kalmıştı. Bir ok sağından uçarak
geçti.
Kırk adım kala bir ok başının üzerinden vınladı.
Otuz adım kala iki ok birden sol yanından uçtu.
Yirmi adım kalmıştı. Birden ne olduğunu anlamadan
ileriye doğru kaykılarak suya atılan bir insan gibi fırladı
ve yerde birkaç adım sürüklenerek durdu.
O zaman bacağında duyduğu sızıyla yaralanmış oldu­
ğunu anladı. Bir ok oyluğuna batıp orada kalmıştı. Kara­
buka Gök Türk yüzbaşısı olduğu için yenilmeyi kolay ko­
lay kabul edemezdi. Yattığı yerden sadağına el atması ve
oku çekip yayına yerleştirerek gezleyip fırlatması bir ol­
du. Kırk adım kadar geriden koşan Çinlilerin en önde bu­
lunanı yüreğinden vurularak kütük gibi düştü; ölüp kaldı
Bu ölen Çinli, kovalayanların subayı idi. Onun dev­
rilmesiyle Çinlilerin şaşkınlık içinde bir an duraksamaları
Gök Türk yüzbaşısına zaman ve firsat kazandırmıştı.
Büyük bir gayretle ayağa kalkarak kıvnntıya doğru koş­
mak istedi. Fakat okun saplandığı bacağı o kadar sızlı­
yordu ki yürümeye imkan yoktu. Beş altı adım atarak
_

Bozkurtlar Dlrlllyor • 591

yeniden düştü ve yeniden ok çekip gezleyerek fırlattı. Bir
Çinliyi daha devirdi.
Şimdi iyice kulenin ışığı altında idiler. Karabuka ken­
disini kovalayanların yedi kişi olduğunu gördü ve o anda
tulgasına bir ok yedi. Bu bir ihtardı: Ok, biraz daha aşa­
ğıdan gelip kendisini yok edebilirdi. Sürünerek kıvrıntıya
doğru ilerledi. Altı yedi adımlık bir yer kalmıştı. Fakat
artık oraya varmak neye yarardı? Koşamayacak olduktan
sonra oraya erişmek için çabalamak boşuna değil miydi?
Karabuka bir Gök Türk yüzbaşısı gibi yıldırım hızıyla
düşünerek henüz bütün umutların bitmediğini anladı.
Kendisinden otuz beş kırk adım ilerde bulunan yedi Çin­
liyi onlar kendisine yaklaşmadan önce okla öldürebilirse
kurtulacaktı. Bu umutla sadağına çabuk göz attı: Yazık!
Altı ok kalmıştı. Fakat bir Gök Türk yüzbaşısı kendi göv­
desine saplanmış olan oktan da faydalanabilirdi. Kara­
buka bunu düşünerek yattığı yerde en iyi durumu aldı ve
oklarını fırlatmaya başladı.
Çinliler sarsak hareket ediyorlardı. İlk önce koşarak
Karabuka'ya yaklaşmak istediler. Böyle yaparlarsa iki üçü
sağ olarak onun yanma kadar gelebilecek ve kılıçla işini
bitereceklerdi. Fakat iki tanesi okla devrilince onlar da ok
atmak sevdasına kapıldılar ve beşi birden yaylarını gerdi­
ler.
Şimdi Gök Türk ordusunun saldırdığı yerden uzakça
bir bölümde, sapa bir yerde bulunuyorlar, bundan dolayı
telaşla saldırmaya lüzum görmüyorlardı.
Karabuka Gök Türk olduğu için onlardan çok çabuk
ok çekebiliyordu. Beşi birden yay gerince o da davranıp
okunu saldı ve birini daha vurarak kendisine yöneltilen
beş oktan birini savaş dışı etti. Fakat geri kalan dön ok­
tan biri yanağını yalayarak geçmiş, yüzünü bir an içinde
kana bulamıştı.

592

•

Bozkurtlar Dlrlllyor

Çinliler tekrar koşmaya başlayınca yüzbaşı üç okunu
da inanılmaz bir çabuklukla gezleyip atarak üç Çinliyi de
yere serdi ve kuleden gelen ateşin ışığı altında tek yağı­
sıyla başbaşa kaldı.
Son Çinliyle teketek kaldığı zaman aralarında on,
oniki adımlık bir yer vardı. Çinli, kılıcını çekmiş, son hı­
zıyla koşarak geliyordu . Yerde olan Karabuka ona kılıçla
karşı koyamazdı. Biraz önce hesapladığı gibi oyluğuna
geriden ve biraz yandan saplanmış olan oku çabucak
çıkarıp Çinliye yöneltmekten başka çıkar yol yoktu. Bu
işi, aradaki açıklık kapanmadan yapmaya mecburdu.
Yaralı yüzbaşı, elini, sızlayan yarasındaki oka atarak
sıkıca kavradı ve bütün gücüyle çekti. Bu işi yaparken
bacağına saplanmış olan ok temreninin etlerini nasıl
parçalayacağını, bunun ne dayanılmaz bir acı vereceğini,
eskiden bir yol denemiş olduğu . için biliyordu. Birden
içinden bir şey koparılmış gibi duyguyla gözlerinin ka­
rardığını, yüreğine baygınlık geldiğini duydu. Bir an çev­
resini göremedi. Sonra içinden gelen bir dürtüşle, bayıl­
manın ölmek demek olacağını düşünerek toparlandı.
Yarasından çektiği oku yayına yerleştirdi. O bunları ya­
parken Çinli yaklaşmış, aralarında bir adımlık yer kalmış­
tı. Karabuka yayını gererken Çinli hızla kaldırdığı kılıcını
ona doğru savuruyordu ...
*
* *

Bu işler olurken Gök Türk ordusu Çin duvarının kule­
lerini birer birer zapt edip içindekileri çabucak temizli­
yordu . Çerinin bir tümeni Çin'in içerisine doğru gecenin
karanlığında akına başlamıştı. İlteriş Kağan Çin'e dalan
bu tümene başbuğluk ediyordu. Bilge Tonyukuk öteki
tümenle duvarı tutmak, emniyetini sağlamak buyruğunu

Bozkurtlar Diriliyor

•

593

almıştı. O, kuleleri çabucak alıp ateş işaretlerini söndür­
dükten sonra kapıları tutturmuş, gereken yerlere kara­
kollar koydurmuş ve Türk yaralılarıyla ölülerini aratmaya
başlamıştı. Bir de Karabuka'yı aratıyordu. Onunla bir yer­
de buluşmaya söz vermişti. Burası vaktiyle kendisinin
atıyla birlikte Çin duvarlarından aşağıya atladığı yerdi.
Onun dış veya iç tarafındaki bir yerde buluşacaklardı.
Bilge Tonyukuk, Karabuka'yı tanıyan iki adamını onu
aramaya saldığı gibi kendisi de bir iki çeriyle birlikte o
yörelerde dolaşıyor, çıraların ışığı altında kuytu yerleri
gözden . geçiriyordu. Bu işten bir sonuç çıkmayınca gür
sesli birkaç çeri getirerek «Yüzbaşı Karabuka» diye dört­
bir yana bağırttı. Fakat bu bağırtmalara karşı da bir cevap
alamadı. Tonyukuk, kararlaştırılan şekilde işaretler veri­
lip tasarlanan bütün işleri pürüzsüzce başardıktan sonra
Karabuka'nın ölmüş olacağını pek sanmıyordu ama bu
kadar araştırmadan sonra bulunmayışını da iyiye yormu­
yordu.
Bilge Tonyukuk bu bilmeceyi gün doğarken çözdü.
Geceleyin Çin duvarı üstündeki bir kulede biraz uyuyup
tan atarken kalktıktan sonra kağandan gelen ulağa cevap­
larını vermiş ve çerisini gözden geçirmek üzere duvardan
aşağıya inmeye davranmıştı ki bir dönemeçte birdenbire
durdu. Yıkık bir mazgalın dibinde, bir merdivenin ilk ba­
samağına yakın bir yerde Yüzbaşı Karabuka yatıyordu.
Yanında, taşın çukurlaştığı yerde biriken kanı pıhtılaşmış
ve bir eli kan birikintisinin içinde kalmıştı. Geceleyin Çin
ölülerini toplayan Gök Türkler bu loş yerdeki yüzbaşıyı
görememişlerdi. Karabuka ölmüş, ölmeden önce parma­
ğını kanına batırarak duvarın temiz ve ak yerine şunları
yazmıştı:
«Buyruğu yerine getirdim. Öfüken'e selam . . »
.

Umut ve Kırgınlık

GÖK TÜRK

ordusu büyük doyumluklarla Ötüken'e
dönüyordu. Çin duvarı aşıldıktan sonra sınırlardaki
Çin kumandanlarının çıkardığı ordu tepelenmiş, birçok
mal, davar ve tutsak alınmıştı.
Onbaşı Urungu'nun içinde gizli bir sevinç vardı. Bu
sevincin nereden geldiğini düşünüyor, bulamıyordu. O
da herkes gibi mal çapmış, zengin olmuştu. Fakat bu ya­
lancı dünyanın malı ile sevineceği asla aklına gelmediği
için gönlündeki genişliğin sebebini aramaktan geri kal­
mıyordu. Yavaş yavaş bu sebebi bulur gibi oldu, buldu ve
dudaklarından belirsiz birkaç söz döküldükten sonra
yüzü kıpkırmızı oldu.
Urungu farkına varmadan Ay Hanırn'ı düşünürken
ona vaktiyle yaptığı evlenme teklifini Ay Hanım'ın da
reddedişini hatırladı. Kağan kızı o zaman kendisini ııka­
rabudundansın11 diye çevirmiş, fakat sonra bir Gök Türk
tegini olduğunu öğrenmişti. Şimdi herhalde düşüncesini
değiştirmiş olmalıydı. Urungu, birdenbire içinde derin
bir bahtiyarlık dalgalanması olduğunu duydu. İşte, haya­
line getiremeyeceği kadar zengin de olmuştu. Şüphesiz,
bu şartlar altında Ay Hanım'ın karşısında yere diz vurur­
sa başka türlü karşılanırdı. Fakat Urungu'nun yüreğinde­
ki sevinç uzun sürmedi: Kendisinin kim olduğu gizli

Bozkurtlar Dirlllyor • 595

kalacağı için Ay Hanım onunla evlenemezdi. Sonra Do­
kuz Oğuzlar ne derdi? Fakat Kür Şad'ın oğlu içinden
gelen sese uyacaktı. Ötüken'e varır varmaz kuzeye gidip
kağan kızını bulacak, yeniden evlenme teklifini yapacaktı.
Gök Türk ordusu Ötüken'e bir bayram görünüşü için­
de vardı. İlteriş Kağan bugüne kadar yaptığı savaşların en
büyüğünü kazanmıştı. Şimdi beğlere ulu bir şölen veri­
yordu. Her yanda davullar çalınıyor, kımızlar içiliyor,
gençler güreşiyor, yiğitler at yarıştırıyordu.
Urungu eğlencelere katılmadı. Oğlu Taçam'la andası
Yüzbaşı Börü'yü gördükten sonra yanına bolca azık ala­
rak kuzeye doğru yola çıktı.
İlk günün sevinci geceleyin sona erdi. Ertesi sabah ta­
saya benzer bir duygu, anlaşılmaz bir ürkeklik sezinledi.
Üçüncü gün, içindeki kıpırdanışların korkuya benzer bir
hal aldığını anladı.
Bunca tehlikelerin içinde yaşamış, ölüme göz kırpma­
dan bakmış olan Urungu, bu korkuya benzer duygudan
rahatsız oldu. Fakat onu içinden atmaya imkan yoktu.
Ay Hanım'a yaklaştJkça yürüyüş hızını azaltıyor, yol­
larda kendisini eğlendirecek, alıkoyacak sebepler bulu­
yordu. Hatta bir geyiği kovalamak bahanesiyle doğuya
doğru epey kaydığının da farkındaydı.
Bir gün apansızın bir yaralıyla karşılaştı. Böğründen
bir okla vurulmuş olan bu adam bir Kıtay'dı. Yerde yatı­
yor, baş ucunda atı bekliyordu. Urungu yere atlayarak
yaralının başını koluna aldı ve . kımız çamçağını ağzına
dayadı. Kıtay'da artık hayır kalmamıştı. 'Ancak bir iki yu­
dum içebildi. Soluğu kesilerek:
- Beni sizden biri vurdu, dedi.
İlteriş Kutluk Kağan, Kıtaylarla yedi defa savaşarak
onlara baş eğdirmiş, vergiye bağlamıştı. Hatta bu savaşla­
rın bir takımına Urungu da katılmıştı. Şimdi, Kıtaylarla

596 • Bozkurtlar Diriliyor

barış içinde yaşandığı bir günde, bir Gök Türkün onu
vurması tuhaftı.
Urungu, işi anlamak isteğinden çok, yaralı Kıtay'a bir
şey söylemiş olmak için:
- Niçin vuruştunuz? diye sordu.
Öteki güçlükle konuşarak:
- Bilmiyorum, diye cevap verdi ve hafifçe inledi.
Urungu'nun merakı uyanmıştı:
- Bilmeden nasıl vuruştun?
- Aramızda bir vuruş bile olmadı. Şurada yere oturmuş, ağlıyordu. Niçin ağladığını sordum. Yaram sızlıyor
dedi. Dağlamak için yanına indim. Yaram gözükmez, gö­
nül yarası dedi. Buna kamlar karışır dedim. Atıma atla­
dım. Gidiyordum. Sıçrayarak atımı tuttu. Sevgi mi üstün­
dür, öç mü dedi. Öç dedim. Sevgiyi üstün tutmak olmaz
mı diye sordu. Böyle şey er kişiye yakışmaz dedim. He­
men yay çekip beni vurdu. Sonra bağıra bağıra batıya at
sürdü.
Urungu'nun kaşları çatıldı. Gözleri istemeyerek batıya
çevrildi: Ufkun ardında Ay Hanım'm yurdu vardı. Hüzün­
lü bakışları bir zaman oraya takılı kaldıktan sonra Kı­
tay'a:
- Seni ne zaman vurdu? diye sordu.
Yaralı uzun uzun göğe baktıktan sonra «Dün» dedi ve
artık hiçbir şey söylemedi. Göğe takılı bakışları donuk­
laştı. Başı sağa çevrilerek öylece kaldı. Ölmüştü.
*
* •

Atının üstünde yavaş yavaş batıya doğru ilerleyen
Urungu gönlünde bir ağırhk duyuyordu. Şu boşuboşuna
öldürülen Kıtay'a acımıştı. Nice ölümler görmüş, nice
acıları içine sindirmiş olan Urungu için bu bir tek ölüm-

Bozkurtlar Dlrlllyor • 597

den duyulan acı, anlaşılmaz bir şeydi. Tanımadığı bir
Kıtay için böyle üzülmek ... Acaba yüreği mi yufkalaşmış­
'
tı? Bu düşünce onu biraz uyarır, sarsar gibi oldu ve o
zaman duyduğu acının bu ölümden değil, ölenin anlattık­
larından geldiğini anladı: Sevgi mi üstündür, öç mü? Öç!
Sevgiyi üstün tutmak olmaz mı? Böyle bir şey er kişiye
yakışmaz! . ..
Gök Türk onbaşısı Kıtay'dan erlik dersi mi alacaktı?
Birdenbire düşünce yığınlarının altında ezileceğini anla­
yarak atını tepti ve dörtnala kaldırarak her şeyi unutmak
istedi. Unuttu da... Görmeden bakıyor, bilmeden gidi­
yordu.
Sonra, ansızın atını yavaşlattı. Ufka bakarak güneşin
batmak üzere olduğunu gördü. Ne kadar zaman yol aldı­
ğını bilmiyordu. Fakat bulunduğu yeri tanımış, Ay Ha­
nım'a yaklaştığını anlayarak yüreği hızla çarpmıştı. Ona
ulaşmak için yarım günlük yolu vardı. Şimdi ne yapacak­
tı?
Bir an düşündü. Kararsızlık içinde sıkılırken geniş
bozkırda dalgalanan bir at sesiyle başını çevirdi: Güney­
den doludizgin bir atlı geliyordu. Buna doludizgin bir ge­
liş denemezdi. Sanki ardından canına susamış bir ordu
geliyormuş gibi at koşturuyor, yolları geçerek değil, yır­
tarak yaklaşıyordu.
Urungu bütün bozkırlılar gibi tetikte olmakla beraber
atının üstünde kıpırdamadan duruyor, onun yaklaşması­
nı bekliyordu.
Dizgin boşaltan adam yaklaştı, yaklaştı, Urungu'nun
tam önünde atını şahlandırarak durdu ve yüzü gözü kan
içinde, giyimleri toz toprak içinde bir er öfkeyle bağırdı:
- De bakalım bahadır! Sevgi mi üstündür, öç mü?
Urungu bakışlarını keskinleştirdi. Kana ve toza bu­
lanmış bir yüz altında Deli Ersegün'ü tanıdı. Tok, fakat
üzüntülü bir sesle:

598

•

Bozkurtlar Dlrlllyor

- Bu s.oru adam öldürmeye değer mi? diye cevap verdi.
Ersegün başını kaldırarak Urungu'nun yanı başına ka­
dar geldi. Hayretle:
- Onbaşı! Sen misin? dedi.
Urungu, Deli Ersegün'ün ele avuca sığmaz bir çocuk
olduğunu bilmiyor değildi. Fakat şimdi onda olağanüstü
bir hal olduğu da muhakkaktı. Bela arıyor gibi bakışları
vardı. Öfkeli sesiyle:
- Kıtay ölmüş mü? diye sordu.
Ersegün yorgunluktan değil, öfkeden, delilikten, çıl­
gınlıktan soluyordu. Urungu da buraya bela aramak için
gelmişti. Fakat o, bela aradığını gösterişle belli etmiyor,
bağırmıyor, delirmiyordu.
Ersegün'ün garip sorusundaki sebebi anlamak, kendi
içindeki bir düğümü de çözecekti. Deli çocuğa:
- Sevgi ile öcü niçin ölçüştürüyorsun? diye sordu.
Bunlar kılıçla ok gibi ayrı şeylerdir: İkisinin de üstün
olduğu zaman vardır.
Ersegün'ün kanlı gözleri kıvılcım gibi parladı. Bağırarak:
- Gönlümdeki kördüğümü çözmek istiyorum! dedi.
Urungu, kaşları çatılarak sordu:
- Gönlünde ne var?
- Güzel bir kız seviyorum.
- Bunun için suçsuz Kıtay öldürülür mü? Gider alırsın.
Urungu bu sözleri ciddiyetle söyledikten sonra Ay
Hanım'ı hatırladı ve acı acı gülümsedi. ııGider, alırsını>
derken gayet samimiydi. Fakat işte kendisi de aynı du­
rumda olduğu halde gidip alamıyordu. Ersegün'ün bir
beğ olduğunu düşünerek acı gülüşünü bıraktı ve:
- Sen yüce bir beğsin. İstediğin kızı alabilirsin! dedi.
Deli Ersegün'ün yüzü bir tipi gibi karıştı:

Bozkurtlar Diriliyor

•

599

- Ben beğim ama o da han kızı. Hem de babamı öl­
dürmüş bir han kızı ...
Urungu her şeyi anlamıştı. Şimdi onun yüzü bir tipi
gibi, bir kasırga gibi olmuştu.
- Ay Hanım'dan mı bahsediyorsun? diye sordu.
Öteki bağırıyordu:
- Ne sandın ya onbaşı? Kağan kızının karşısında
beğlik söker mi? Hem de kılıç kullanan, erleri yenen,
öldüren, yaralayan kağan kızı ...
Urungu artık işitmiyordu. Erleri yaralayan kağan kı­
zından söz açılınca kendi yarasını da hatırlamıştı. Ama
bunun, omuzuna saplanan ok yarası mı, yoksa gönlüne
saplanan sevgi yarası mı olduğunu ayıramıyordu.
Birdenbire içinin büyük bir acıyla yeniden sızladığını
duydu. Bütün büyük acılar karşısında yaptığı gibi dimdik
durarak karşısındaki genç beğe baktı ve:
- Buraya, bana bunları söylemek için mi geldin? diye
sordu.
- Hayır! Ay Harum'ı istemek için geldim.
Urungu'nun gözleri dumanlandı:
- Ne diye ona gitmiyorsun da çevrede dolaşan suçsuz­
lara saldırıyorsun?
- Babamı öldüren kıza gönül vermek alçaklık olmasın
diye korkuyorum.
- Babanı tuzakta, pusuda değil, savaşta öldürdü. Kişi
çadırda doğar, çayırda ölür. Tanrı'nın koyduğu yasaya
karşı gelinmez.
Deli Ersegün'ün sinirli yüzü gülümsedi:
- Güzel dedin be onbaşı! Öyleyse bu geceden tezi yok
gidip isteyelim.
- Git iste!
- Sen de benimle gelmez misin?
- Hayır!
·

600

•

Bozkurtlar Dlrlllyor

- Neden be onbaşı? Bana bunca us verip yol gösterdin.
Gelsen iyi olurdu.
Urungu atını güneye çevirmişti:
- Bir beğ, bir kağan kızını isterken karabudundan biri
araya giremez! dedi.
*
* ..

Gece inerken bozkırda delicesine koşturulan atların.
nal sesleri göğe yükseliyordu. Genç bir atlı bahtiyar bir
gülümseme ile kuzeye doğru at koştururken geçkin bir
atlı onun tam aksine uçuyor, mesafeleri yırtarak Ötü­
ken'e doğru gidiyor, boyuna mahmuzlanan eşkin atın gö­
rülmemiş bir hızla ileriye atılışı gitgide daha korkunç ve
daha tehlikeli bir hal alıyordu.

Taçam

AÇAM, babasının çok yorgun ve bunlu bir yüzle Ötü­
Tken'e dönüşünden bir şey anlamamıştı. Nereye gidip
geldiğini de bilmiyordu. Kendisini bileliberi babasının
üzgün olduğunun farkında idi ama bu seferki haline hiç
raslamamıştı. Onbaşı Urungu'da eşi görülmemiş bir bit­
kinlik vardı. Taçam bir şey öğrenmek için ona yaklaşmak
istedi. Fakat başaramadı. Buna içi sıkıldı. Sıkıntısını da­
ğıtmak için Ötüken'in bu güzel günlerinde herkes gibi
ormana gidip avlanmak, at koşturmak istedi.
Ötüken ormanlarının en güzel günleriydi. Ötükenliler
bu güzel günleri tatmak istiyorlarmış gibi teker teker, ya­
hut üçer beşer geziyorlar, av avlıyor, kuş kuşluyorlar, ya­
rışıyorlardı. Kimisi güreşiyor, ötede beride kopuz çalıp .
eğlenenlere de raslanıyordu.
Taçam kendisini bu güzel havaya, güzel ağaçlara ve
eğlenenlere kaptırınca iç sıkıntısını unuttu, ormanın sarp
yerlerine doğru at sürdü ve birdenbire uzaktan gördüğü
bir geyiği yakalamak için hızla oraya saldırdı. Çok çevik
olan geyik hem iyi kaçıyor, hem de umulmadık anlarda
sağa, sola kaçarak şaşırtmacalar yapıyordu. Taçam öfke­
lenmeye başlamış ve hızını artırmıştı. Bu hız anırış iyi
olmadı: Aynı çabuklukla bir dönemeci dönerken at koş-

602

•

Bozkurtlar Dlrlllyor

turan başka birisiyle çarpıştı. Sert bir fırlayışla yere düş­
tü. Başını bir ağaca vurarak bayıldı.
Kendisine çarpan atlı da yere yıkılmış, sersemlemiş
fakat başka bir şey olmamıştı. Hemen doğrularak sırtını
bir ağaca yaslayan bu adam, kocamış Binbaşı Pars'ın kü­
çük oğlu topal Onbaşı Yula idi. Biraz sonra yorga yürü­
yüşle üç atlı daha gelerek kaza yerinde durdular. Bunlar
Binbaşı Pars'la büyük oğlu Yüzbaşı Ezgene ve at uşağı
Çalkara idi.
Durumu görünce atlarından indiler. Taçam sessiz ve
hareketsiz yatıyordu. Pars, Ezgene'ye:
- Bak bakalım, dedi, şu er ölmüş mü?
Gülmez yüzlü Ezgene çömelip elini Taçam'ın yüreğine
koyduktan sonra babasına bakarak:
- Yaşıyor ama yüreği çok yavaş vuruyor, dedi.
Yula ayağa kalkmıştı. Bir şeyi yoktu. Kolunun uyu­
şukluğu da yavaş yavaş geçiyordu. Fakat çarpışan iki at
ölmüştü. Önce atına, sonra b�ygın yatan ere baktı. Ta­
nımıştı:
- Taçam! dedi.
Taçam adını ne Pars, ne de Ezgene işitmemişlerdi. Bakıştılar. Yula açıkladı:
- Onbaşı Urungu'nun oğlu! . ..
Pars irkildi:
- Urungu'nun oğlu mu?
- Evet.
İş değişiyordu. Fazla düşünmeksizin Çalkara'ya buy­
ruk verdi:
- Tez davran! Çadır, azık, kımız, at getir. Bir de _utacı
bul. Bu gece burada kalacağız.
Çalkara doludizgin giderken Pars, yaralının yanına
eğilerek gözden geçirmeye koyuldu. Gözleri kapalıydı.
Hafif hafif soluyordu. Başındaki yaradan sızan kanlar yü­
zünde, saçlarında pıhtılaşmıştı. Kocamış binbaşı, onun

Bozkurtlar Diriliyor • 603

yüzüne bakarken hayretten hayrete düşüyordu. Çünkü
vaktiyle Ötüken'den ayrıldığı sıralarda Kür Şad kaç yaşla­
rında idiyse torunu da şimdi o yaşlarda bulunuyor ve Kür
Şad'a Urungu'dan daha çok benziyordu. Pars içinde derin
bir acı duyuyordu. Urungu'nun başka oğlu yoktu. Ta­
çam'ın da oğlu olup olmadığını bilmiyor, onu Kür Şad
soyunun son eri diye tanıyordu. Şimdi bu son er boşu
boşuna bir kaza yüzünden ölürse Kür Şad soyu tükenmiş
olacaktı.
Onbaşı Yula, babasının yüzündeki kederi okumakta
gecikmedi:
- Taçam'ı son Çin akınında görmüştüm. Yaman vuru­
şuyordu, ölürse yazık olacak! dedi.
Pars, içinden geçen bin bir duygu ile küçük oğlunun
yüzüne bakcı. Yula bu bakıştaki manayı kavramamıştı.
Taçam'ın yiğitliğinden babası şüphe ediyor sandı:
-Çok er kişi olduğunu gözümle gördüm. Böyle bir yiğide yazık olmaz mı? diye sordu.
Pars bunlu sesiyle cevap verdi:
- Bunu yalnız yiğit bir er olarak mı görüyorsun?
- Ya ne diye göreceğim?
Yaşlı binbaşı gözlerini iki oğlunda gezdirdikten sonra
Taçam'a bakarak:
- Talih biraz başka türlü gitseydi bu baygın yiğidi bel­
ki kağan olarak görecektiniz! dedi.
Yüzbaşı Ezgene ile Onbaşı Yula şöyle bir bakıştılar.
Ezgene'nin gülmez yüzü daha somunkan bir hal aldı.
Yula: ccKocamış babam galiba bunadı» diye düşündü. Pars
onların bu durumunu görmüyormuş gibi sözünü tamam­
ladı ve bu sözleri iki oğlunu şaşkınlıktan afallattı:
- Bu yiğit, Kür Şad'ın torunudur!
Ezgene ile Yula'nın dilleri tutulmuştu. Bir şey diyemi­
yorlar, şaşkın şaşkın bir Taçam'a, bir babalarına, bir bir­
birlerine bakıyorlardı.

604

•

Bozkurtlar Diriliyor

İlk önce dili çözülen Ezgene oldu:
- Demek Onbaşı Urungu, Kür Şad'ın oğlu!
- Evet!
- Neden bunu saklıyor?
Pars yorgundu. Çok konuşmaya istekli gözükmüyor­
du:
- Kendisini Çinlilerden kurtarmak için uzun yıllar kim
olduğunu gizleyen anasına söz verdiği için...
Yula, bu akla gelmedik iş için babasına bir soru sormaktan kendisini alamadı:
- Taçam bunu biliyor mu?
- Hayır! Kimse bilmiyor!
İki oğlu bu işi kendisinin nasıl bildiğini babalarına so­
ramadılar. Sonra üçü birden yaralıya döndüler ve yeniden
yüreğini yokladılar. Şimdi yüreği aşırı bir çabuklukla
çalışıyordu.
Taçam yaşıyordu. Başını şiddetle ağaca çarptığı zaman
bayılmış, fakat sonra yüreğini dinledikleri zaman ayılır
gibi olmuş, hatta bir aralık gözlerini açmış, fakat büyük
bir yorgunluk duyduğu için yeniden kapamıştı. Gözlerini
açıp kapadığını ötekiler görmemişti. Taçam, kendisini ça­
dırına götürmelerini söyleyecekti. Korkunç bir şey: Ko­
nuşamıyordu. Gözlerini açtığı zaman çevresini görmüş,
Pars'ı tanımıştı. Konuşulanları işitiyordu. Fakat dili tu­
tulmuş, bir türlü konuşamıyordu. Kendisini zorladı. Bo­
şuna... O zaman içine yaman bir korku düştü: Konuşa­
mamak! Bu, yıldırıcı bir şeydi. Yeniden kendinden geçer
gibi oldu. Fakat konuşamamaktan o kadar ürkmüştü ki
sinirleri kamçılanarak ayıldı ve kıpırdarsa bir daha hiç
konuşmayacakmış gibi öylece sessiz, hareketsiz, adeta
soluk almaktan bile çekinerek kaldı.
İşte o zaman Binbaşı Pars'la oğullarının bütün konuş­
tuklarını işitti ve kendisinin Kür Şad'ın torunu olduğunu

Bozkurtlar Diriliyor • 605

sevinç, hayret ve korkuyla öğrendi. Yüreği, göğsünü de­
lecek gibi çarpmaya başladı.
*
* *

Çalkara yedeğindeki atlarla ve utacı ile geldiği zaman
Taçam hala kıpırdamadan yatıyor, sesleri belli belirsiz bir
şekilde işitiyordu. Beyni, öğrendiği büyük gerçekle o ka­
dar doluydu ki her ses kendisine «Kür Şad'ın torunusun»
der gibi geliyordu.
Utacı başındaki yaraya kızıl bir em sürüp uğdu. Ağzı­
na birkaç yudum ayran akıttı. Sonra durumun umutsuz
olduğunu Pars'a söyledi. Bu haber, kocamış binbaşıyı çok
sıkmıştı:
- Bunu mutlaka kurtarmalı! dedi.
Utacı, yaralının göğsüne elini bastırıp yüreğini dinle­
dikten sonra:
- Bundan ötesine kamlar karışır! diye kestirip attı.
Çalkara aldığı buyruk üzerine Taçam'ın üstüne bir ça­
dır kurmuş ve onu kalın bir keçenin üzerine yatırmıştı.
Öteki çadırda Pars Beğ yatacaktı. Akşam oluyordu. Utacı
ile Çalkara yanlarında yedek atlar olduğu halde Ötüken'
in en ünlü kamını getirmeye gidiyorlardı.
Taçam'ın yattığı çadırın kapısı açıktı. Pars'la oğulları
kapının önünde bağdaş kurarak oturdular. Yaralıyı bek­
leyerek yemeklerini yediler. Pars yalnız kımız içti ve gü­
neş battıktan sonra içine çöken gariplikle söze başladı.
- Ben Kür Şad'ı tanıdığım zaman o aşağı yukarı Ta­
çam'ın yaşındaydı. Başka hiçbir şey bilmesem bile yalnız
yüz benzerlikleri bana her şeyi anlatabilirdi.
Ezgene sordu:
- Başka ne biliyorsun?

606

•

Bozkurtlar Dlrlliyor

Urungu'nun ok atışını gördükten sonra şüphelen·
miştim. Onu yakından gördükten sonra şüphem büsbü·
tün artmıştı. Belindeki bıçağı görünce hiç şüphem kal·
madı.
Ezgene yine sordu:
· Bu bıçakta ne vardı?
Kür Şad'ın bıçağı idi. Üzerinde Bumun Kağan'ın adı
ve damgası kazılı tılsımlı bir bıçak.
Yula sordu:
Bu tılsım ne tılsımı idi?
Pars'ın gözlerinde bir ışık parlayıp söndü:
· Türklerin ululuk günlerinde iyice gözüken, bozgun
günlerinde silikleşen yazısıyla eşsiz bir bıçaktır. Bütün
bunları gördükten sonra Urungu ile konuştum ve ona
anasının, yani Kür Şad'ın konçuyunun teyzem olduğunu
anlattım.
· O ne dedi?
· Çok sevdiği anasına söz verdiği için bunu sır olarak
sakladığını söyledi.
Ezgene ve Yula, karabudundan bir erken birdenbire
bir tegin olan yaralıya sevgiyle bakıyorlar ve uzaktan ak­
raba çıktıkları için de ona daha çok acıyorlardı.
Taçam bütün konuşulanları işitiyordu. Başındaki da­
yanılmaz ağrı arasında, beynine tokmakla vuruluyormuş
gibi duyduğu acı içinde bu sözlerin hepsini anlıyordu.
Söze karışmak için büyük bir istek duyuyor, çabalıyor,
fakat kıpırdayamayınca bunun bir düş olduğunu sanıyor­
du. Hem sevinçli, hem korkulu bir düş...
Ay doğmuştu. Ötüken'in güzel gecesinde Pars Beğ bir
huysuzluk duyuyor, Taçam ölürse Kür Şad'ın soyu tüke­
neceği için Türkeli'ne bir kötülük gelecekmiş gibi kara
bir düşünceye saplanıyordu. Taçam'ın küçük bir oğlu ol­
duğunu bilmiyordu. Bilse belki bu kadar kötümser ol·
mazdı. Sık sık Ezgene'ye yahut Yula'ya işaret ediyor, on•

·

•

•

Bozkurtlar Dlrlllyor

•

607

lar da Taçam'ın kalbini dinliyorlar ve çarptığını anlayınca
seviniyorlardı.
Epey zaman geçmişti. Uzaktan gelen nal sesleri Çal­
kara ile kamın yaklaşmakta olduğunu haber verdi. Pars
ayağa kalktı. Oğulları da öyle yaptılar. Kocamış binbaşı
birden oğullarına döndü:
- Size anlattıklarımı kimseye söylemeyeceğinize and
verin! dedi.
Yanlarında kılıçları olmayan Ezgene ile Yula uzun bı­
çaklarını çekerek ileriye doğru uzattılar. And verdiler.
- Gök girsin, kızıl çıksın! ...

Karar

U

ZUN günler geçti. Taçam ölümle boğuştu. Kaç kere

yaşamasından umut kesildi. Fakat ölmedi. Dipdiri
kalktı. Eski gücünü buldu. Savaş talimlerine katıldı.
Hepsi oldu; yalnız dili açılmadı.
Yorucu bir düşten uyanmış gibiydi. İşittikleri beyni­
nin içine kazılmış, onu şaşkına çevirmişti. Şimdi konu­
şamıyordu. Konuşup da sanki ne elde edecekti? Öğren­
diklerinin şaşırtıcı büyüklüğü karşısında konuşmamayı
daha iyi buluyor, hatta belki biraz da bunun için konu­
şamıyordu. Yoksa bütün gücü yerinde olduktan sonra
kendisini zorlayarak yeniden konuşmaya başlamak olma­
yacak işlerden değildi.
Yıllarca önce, İlteriş Kağan Türk sancağını yeniden
kaldırdığı zaman, kocamış demircinin, Kür Şad'ın oğlu
için yaptığı kılıç, sahibi bulunmadığı için kendisine yani
Kür Şad'ın torununa verilmişti. Taçam şimdi kılıcını daha
çok seviyor, onu hiç yanından ayırmıyor, babasının yıl­
lardır niçin gülmediğini anık daha iyi anlıyordu.
Kür Şad'ın torunu olmak!. . . Bu ne büyük bahtiyarlık,
ne kutlu bir gerçekti ! Taçam, Bozkurt ocağının bir tegini
olduğu için değil, Kür Şad'ın torunu olduğu için sevini­
yor, övünüyordu. Yukarda mavi gökle aşağıda yağız yer
yaratılalı nice kahramanlar gelip geçmişti ama Kür Şad

Bozkurtlar Diriliyor • 609

gibisini, şüphesiz, zamanlardan hiçbir zaman ve kişi
oğullarından tek bir kişi görmemiş, bilmemişti.

* •

Bir gün dolaşıp dururken bir ulak gelerek Bilge Ton­
yukuk'un kendisini beklediğini söyledi. Birlikte otağa
vardılar. Ulak onu içeri sokarak çekilip gitti. Bilge Ton­
yukuk onun başından geçenleri, dilinin tutulmuş oldu­
ğunu biliyordu. Onun için tahtadan levhalarla bir Çin
fırçası ve boya hazırlatmıştı.
- Taçam, dedi, sen Ay Hanım'ın yanında epey kaldın ...
Onun bir Gök Türk teginine gönül verdiği hakkında bir
şey işittin mi?
Taçarn, fırçayı boyaya batırarak tahtaya yazdı:
- İşitmedim.
- Ay Hanım, dedikleri kadar güzel mi?
- Umay kadar, Ayzıt kadar.
- Gök Türk Kağanlığı için bir tehlike olabilir mi?
Taçarn hayretle Tonyukuk'a baktı. Sonra fırçayı boyaya batırarak yazdı:
- Kağanlıklar bir güzel kızla yıkılmaz.
Tonyukuk gülümsedi:
- Gök Türk teginleriyle beğlerinin gönlüne girip bizi
birbirimize düşürmez mi demek istedin? ...
Taçam, azimli bir davranışla fırçayı boyaya batırdıktan
sonra:
- Düşüremez! diye yazdı.
Bilge Tonyukuk'un yanından çıkarken beyninde sanki
bir şimşek çaktı ve Ay Hanım'ın gönül verdiği tegini dü­
şündü. Sakın bu ... Sonra kendisini tutarak otağdan ayrıl­
dı ve babasının bütün dirliğini saran kapalılığı açmaya

610

•

Bozkurtlar Diriliyor

çalıştı. Boşuna. .. Demek ki uğradığı kaza sayesinde öğ­
rendiklerinden daha çoğunu öğrenemeyecekti.
Tonyukuk, yaptığı soruşturmalarla öğreneceklerini
öğrenmiş ve derin derin düşünerek, gündüz oturmayıp
gece uyumayarak kararını vermişti: Dokuz Oğuzlarla çar­
pışmak gerekiyordu. Bu kararı kağana bildirmek için ota­
ğa gittiği zaman:
- Vardığım sonucu bildirmeye geldim kağanım! dedi.
İlteriş Kağan, Bilge Tonyukuk gibi yakın bir tehlike
görmüyordu. Fakat ona olan güveni dolayısiyle Tonyu­
kuk'un düşüncesini benimsiyordu. Bilge Tonyukuk şim­
diye kadar hiç yanılmamıştı. Başkumandanı kendisine:
- Bütün gücümüzle ve hızımızla saldırmalıyız! dediği
zaman Kağan:
- Buyruğum, en güçlü yağıya gidiyormuşcasına olacak!
diye karşılık verdi.
Sonra, teferruat üzerinde uzun uzadıya konuştular.
İlteriş Kağan'la Bilge Tonyukuk'un amaçları Dokuz Oğuz
ordusundan çok Ay Hanım'ın kendisiydi. Babası Baz Ka­
ğan'ın ölümünden sonra Dokuz Oğuzları toparlayıp dü­
zene koyan, onları yavaş yavaş çoğaltıp zengin eden bu
genç kız, Gök Türkler için bir tehlike olmaya başlıyordu.
Çünkü kağan kızı yalnız bir katun olmakla kalmıyor,
gözler kamaştıran güzelliği ile de Gök Türkler arasında
yankılar uyandırıyordu. Tonyukuk'un, çaşıtlar vasıtası ile
öğrendiğine göre şimdiye kadar Gök Türk beğlerinden
dokuz tanesi ona evlenme teklif etmişler, fakat kabul
görmemişlerdi. Tonyukuk bu dokuz kişiden beşinin adını
da öğrenmişti. İçlerinde çocuk denecek yaştaki Erse­
gün'ün de bulunduğu bu beş kişi o zamandan beri sıkın­
tılı, üzgün bir hal almıştı. Öteki dört kişinin kimler oldu­
ğunu öğrenememişti. İyice incelemek imkanını bulama­
dığı bir habere göre de Ay Hanım'ın bir Gök Türk tegi­
ninde gönlü vardı. Tonyukuk bu söylenti üzerinde iyice

Bozkurtlar Dlrillyor

•

611

düşünüp işi incelemiş, fakat bir sonuca varamamıştı.
Çünkü Gök Türkler arasında kağanın iki kardeşiyle iki
küçük oğlundan başka tegin yoktu. O halde bu tegin
ancak, İlteriş Kağan'ın iki kardeşinden biri olabilirdi. Fa­
kat bu teginler şimdiye kadar Ay Hamm'ı görmedikleri
gibi, bu teginin, kendisini sakladığı hakkındaki haber de
meseleyi büsbütün çapraşık bir hale getiriyordu. Hatta
işin asıl garibi, Bilge Tonyukuk, bütün haberlerin kim­
lerden ve ne zaman alındığını bildiği halde bunu nasıl,
kimden, ne zaman öğrendiğini bir türlü kestiremiyordu.
Tonyukuk'un içinde bir kuşkulanma vardı: Kendisini
gizleyen tegin acaba Gök Türk tahtı için bir iddiada mı
bulunacaktı?
Bilge Tonyukuk bu düğümü çözemeyince işi kağana
açıp onun buyruğuyla kurultayı topladı. Kağanla Tonyu­
kuk'tan başka yirmi kadar tegin, şad, tarkan ve buyruk
beğlerin katıldığı kurultayı, İlteriş Kağan törenle açtı.
Başlıların yükündürüldüğünü, dizlilerin çöktürüldüğünü
anlatarak dört bir yandaki yağılarm yenilip haraca bağ­
landığını, ancak Dokuz Oğuzların dört defa yenildikleri
halde yine tehlikeli olmaya başladıklarını söyleyerek teh­
likenin mahiyeti hakkında açıklamayı Bilge Tonyukuk'a
bıraktı.
Bilge Tonyukuk, tehlikeyi söyledi: Ay Hanım! ... Son­
ra, dokuz tane Gök Türk beğinin evlenme teklifini red­
detmesinin sebepleri üzerinde onları düşünmeye çağırdı
ve çatık kaşlarla kendisine bakan kurultay üyelerine gizli
tegin hakkındaki yarım bilgisini söyleyerek sustu. Kaşlar
büsbütün çatılmıştı. Sürüp giden sessizlik arasında bir
beğin:
- Bilge Tonyukuk! Bu tegin kim olabilir? diye sorduğu
işitildi.

612 • Bozkurtlar Dlrlllyor

Bütün başlar soruyu yapana çevrildi ve bakışlar buy­
ruk beğlerin son kademelerinde oturan kocamış Binbaşı
Pars'ta birleşti.
Tonyukuk şöyle cevap verdi:
- Bunu ben de düşündüm. Fakat kimse için bir karar
veremedim.
- Öyleyse kuşkulanman neye dayanıyor?
- Ay Hanım'ın dokuz teklifi reddederek bizimle savaşı
göze almasına ...
- Bunun başka bir sebebi de olamaz mı?
- Olabilir! Ama ben böyle sezinliyorum...
Pars rahatlamıştı. Urungu ve Taçam'ı bilecekler diye
sıkılmış, Bilge Tonyukuk'la onun için tartışmıştı.
Şimdi kurultay savaş için karar verecekti. Beğler birer
birer düşüncelerini bildiriyorlardı. Bu bildirmeler uzun
sözlerle değil, kısa bir <<Savaşalım!» sözüyle yapılıyordu.
Sıra kendisine gelirken Binbaşı Pars vicdani bir uğraşma
içindeydi. O, Gök Türk devletinden sonra Kür Şad'ın
oğlunu da düşünmeye mecburdu. Şimdi Urungu ile Ay
Hanım arasında gizli bir gönül bağının varlığını anlar gibi
oluyor ve Bilge Tonyukuk'un her şeyi bilerek, Gök Türk
Kağanlığının sarsıntısız yaşaması için bu ikisini fedaya
karar verip vermemiş olduğu hakkında, kendi kendine,
cevabı güç bir soru soruyordu. Bu ikisinden birinin ölü­
mü ötekinin de ölümü demek olacaktı. Acaba Tonyukuk
her şeyi biliyor muydu? Pars, yılların verdiği anlama kaa­
biliyetiyle onun yüzüne bakıyor, fakat bu sessiz ve donuk
yüzden hiçbir şey öğrenemiyordu.
Urungu'nun, Gök Türk Kağanlığı tahtında gözü olma­
yan bir bahadır olduğuna başkalarını inandırmak ne güç­
tü! İnanacak olsalar, Pars bütün bildiklerini açığa vurma­
ya hazırdı. Fakat hayır! Söylemeyecekti...
İşte sıra kendisine gelmişti. Pars: «Savaşmayalım!ıı
dedi ve bütün gözler kendisine dikilirken açıkladı:

Bozkurtlar Dirlllyor

•

613

Ay Hanım'a elçi göndererek bir Gök Türkle evlen­
mesini teklif edelim. Hemen o gün kabul cevabı vermez­
se, o zaman yürüyelim!
İlteriş Kağan ayağa kalkmıştı. Onunla birlikte herkes
de aynı şeyi yaptı. Kağan:
- Yarın erkenden çerimiz yürüyüşe geçecek! dedi ve
savaşılmaması hakkındaki teklifini kocamışlığına verdiği
Pars'a dönerek:
- Binbaşı! Sen Ötüken'de kal! diye tamamladı.
Beğler, Pars'm kıpkırmızı olduğunu gördüler. Koca­
mış binbaşı kağana doğru üç adım atarak yere diz vurdu:
- Yüce kağan! Kocamış kişi olsam bile vaktiyle Kür
Şad'ın buyruğunda çarpışmış bir kocayım! Buyruk ver,
savaşa ben de kaulayım. Bu benim son kavgam olsun!
dedi.
-

Güneş Batarken

AŞLI ONBAŞI Urungu ile çocuk Onbaşı Deli Erse­
Ygün'ün mangaları yanyana düşmüştü. Ay Hanım'a
yaptığı evlenme teklifi reddedildikten sonra Ersegün
büsbütün delirmiş, delirmek ne, çılgına dönmüştü. Ka­
nındaki çılgınlığı söndürebilmek için Ay Hanım'ı almak­
tan başka çare olmadığını biliyordu. Dokuz Oğuzlara
karşı açılan savaş, içindeki umut ışıklarını parlatmış,
çocuk gönlünü sevindirmişti. Gök Türkler arasında bu
savaşı onun kadar isteyen yoktu.
Urungu başka türlü düşünüyor, Ay Hanım'a bir kötü­
lük gelmesinden korkuyordu. Ona bir kötülük gelmesin­
dense, bunu görmemek için daha önce ölmeyi candan
arzuluyor, bugün hayatındaki en kıyasıya dövüşü yapaca­
ğını anlıyordu.
Urungu ile Ersegün'ün mangaları hem yanyana, hem­
de en öndeydi. İlteriş Kağan'la Bilge Tonyukuk; Dokuz
Oğuz, daha doğrusu Ay Hanım işini kökünden bitiriver­
mek için on bin kişiyle yürümüşlerdi.
Her şey gizli tutulmuş ve hızla harekete geçilmiş ol­
duğu halde Dokuz Oğuzlar yine tam bir baskına uğratı­
lamamıştı. Son anlarda işi haber alıp hazırlanmışlar, ağır­
lıklarıyla kadın ve çocuklarını geri çekecek zaman bula­
madıkları için bütün azimleriyle bir ölüm dirim savaşını

Bozkurtlar Dlrlliyor • 615

göze almışlardı. Onlar bu kanlı oyuna ancak üç bin kişi
sokabiliyorlardı.
*
* *

Vuruş, iki tarafın istek ve düşüncelerindeki kesinlik
dolayısıyla pek sert ve hızlı başladı. Önce Türk usulünce
çabuk ilerlemeler ve yapmacık kaçmalarla ileri, geri gide­
rek birbirlerini oka tuttular. Sonra sadaklar boşalınca
kargı ve kılıçlara davranarak saldırıp birbirine değdiler.
Deli Ersegün, buyruğundaki mangaya kumanda etme­
yi unutmuştu. Çılgın gibi saldırıyor, vurduğu yeri gör­
meden kılıç savuruyordu. Öyle ki, vuruşlarından bazıları
Gök Türklere değdiği halde aldırmıyor, boyuna ilerliyor­
du. Çünkü o iyice tasarlamıştı: Ay Hanım'ın otağına va­
racak; onu diri, yaralı veya ölü olarak ele geçirecekti. Ay
Hanım ölecekse Ersegün'ün kılıcıyla ölmeliydi.
Urungu da aynı hedefe doğru at salmıştı. Fakat o
mangasına buyruk veriyor, vurduğu yeri görüyor. Ay Ha­
nım'ın otağına ulaşmayı da onu tehlikeden korumak için
istiyordu.
Ay Hanım'ın karargahı üç kat üstün Gök Türkler tara­
fından kaz kanadına alınarak çevrildiği için işin sonunda
ocağa varılacağı belliydi. İş, oraya başkalarından önce var­
makta idi.
Daha ne otağ, ne de Ay Hanım görünmediği halde
Dokuz Oğuzların direnişindeki sertlikten ve gözü peklik­
ten dolayı, savaşı Ay Hanım'ın idare ettiğini Urungu an­
lamıştı. O, ordusunu yalnız yiğitliği ve aklı ile yürütmü­
yor, güzelliği ile de heyecanlandırıyordu. Dokuz Oğuz
çerilerinin göz kırpmadan ölüme öyle bir atılışları, ses
çıkarmadan öyle bir düşüşleri ve inlemeden öyle bir ölüş­
leri vardı ki bunun gizli manasını anc� Urungu anlaya­
bilirdi.

616 • Bozkurtlar Dlrlllyor

İki taraf bütün maddi ve manevi kuvvetlerini ortaya
atarak vuruşuyordu. Urungu, bütün mangasını kaybettiği
ve yaralı olduğu halde Ay Hanım'ın otağına yaklaştığı bir
sırada atı vuruldu ve kendisini yalın kılıç yerde buldu.
Çevresine çabuk bir göz fırlattı ve buradakilerden çoğu­
nun da yaya olduğunu gördü. Atı vurulmamış olanlar da,
kağnılar ve ağırlıklarla berkitilmiş olan bu alanda daha iyi
vuruşabilmek için atlarından iniyorlardı. Urungu, Dokuz
Oğuzlar tarafından zırhlı giyimler içindeki Binbaşı Kadır
Bağa'yı tanıdı ve yarım kalmış dövüşü hatırladı. Fakat Ay
Hanım'ın otağı yanında bulunuşları ona yarım kalmış dö­
vüşü unutturmakta gecikmedi. O şimdi Ay Hanım'ı dü­
şünüyordu. Bu düşünceyle kılıcını savurarak Dokuz
Oğuzların üzerine atıldı.
• •

Akşam olurken savaşın sonu belli olmuştu: Dokuz
Oğuz ordusu parçalanarak üçe ayrılmış, Ay Hanım'ın ota­
ğı sarılmış ve Dokuz Oğuzların çoğu er meydanında can
vermişti. Binbaşı Kadır Bağa, yanında kalan son bahadırla
birlikte Ay Hanım'ı savunmaya çalışıyor, Ay Hanım da
elinde yay olduğu halde bu direnişe katılmış bulunuyor­
du. Dar bir yerde yapılan kanlı ve kırıcı vuruşma herkesi
birbirine karıştırmış ve artık düzen, buyruk, sıra kalma­
mıştı. Binbaşılar, yüzbaşılar, onbaşılar ve erler yanyana
ve kendi başlarına vuruşuyorlardı.
Yüzbaşı Börü de otağa yaklaşanlar arasında idi. Kan­
ter içinde olduğu halde çarpışıyor, Gök Türk Kağanlığı­
nın amacı olan Ay Hanım'ı tutsak etmek şerefini kendisi
kazanmak için atılganlığın son kertesine vararak savaşı­
yordu. Bir aralık kendisini zırhlı bir Dokuz Oğuz beğinin
karşısında buldu. Büyük bir yiğitlikle vuruşan bu beğ,
Kadır Bağa idi. İki bahadır karşı karşıya idiler. Bir an bile
durmadan birer adım attılar ve aradaki açıklığı kapatarak

Bozkurtlar Dlrlllyor • 617

görülmemiş bir sertlikle kılıçlaşmaya başladilar. Kadır
Bağa zırhlı olduğu için kılıç değmelerinden çekinmiyor,
ümitsiz saldırışlarla bütün Gök Türklere meydan oku­
yordu.
Otağın önündeki alan gitgide daralıyor; Dokuz Oğuz­
ları biter birer deviren, kendileri de birer birer devrilen
Gök Türkler, Ay Hanım'ın otağının kapısına durmaksızın
yaklaşıyorlardı. Bu daracık yerde şimdi Yüzbaşı Ezgene
ile Onbaşı Yula da bulunuyor, biraz daha geride Taçam
ve Binbaşı Pars göze çarpıyordu. Deli Ersegün savaş na­
raları atıyor, otağa varmak için karşısındakileri bırakarak
sağa sola seğirtiyor, fakat Dokuz Oğuzlar ardını bırak­
mayınca ister istemez dönerek yine tutuşuyordu.
Güneş batarken Kadır Bağa otağa girdi. Loş bir görü­
nüşle kanlı bir sahnenin birleştiği otağda okların uçma­
sından doğan vınlayışlar havayı titretirken üç kişinin
birbirine girerek boğuştukları, kılıç ve bıçakların parladı­
ğı görüldü. Üçü birden yuvarlandıktan sonra biri sende­
leyerek ayağa kalktı ve kapıdan dışarı fırladı.
Dışarıda son boğuşmalar oluyordu. Kocamış Binbaşı
Pars, ayakta, atının yelesine dayanmış, duruyordu. Yaralı
değildi. Fakat bu yaşta yaptığı dövüş onu yormuş, yıp­
ratmıştı. Gücü kesilmiş, soluyordu. Karşısında büyük
oğlu Ezgene kan içinde duruyor, üzgün gözlerle babasına
bakıyordu.
•

* "'

Urungu, karşısında dövüşecek kimse kalmadığını gö­
rünce hızla otağa koştu. Adımını atar atmaz, karanlıkta
bir şey görmediği için bir an durdu. Sonra yerde bir kı­
pırdanma görerek kılıcına davranıp oraya baktı: Bir ağır
yaralıydı. Yanında birisi daha yatıyordu. Urungu bakışla­
rını keskinleştirince tanıdı ve:

618 • Bozkurtlar Dirlllyor

- Sen misin Kadır Bağa? diye sordu.
Kadir Bağa gülümsedi:
- Yazık! Seninle dövüşümüzü yapamadan öleceğim!
dedi ve yanında yatanı göstererek Urungu'nun içini sız­
lattı.
- Bu da sizden...
Artık gözleri loşluğa alışan Urungu gösterilen yere
bakınca bir Gök Türkün yattığını gördü ve andası Yüzba­
şı Börü'yü tanıdı. Börü Beğ er meydanında, bir daha
kalkmamak üzere düşmüştü.
Urungu irkilerek bir adım attı:
- Kadir Bağa! Ay Hanım nerde?
Bu seste yalvaran bir eda vardı. Ölüm halinde olan
Dokuz Oğuz beği hıçkırdı:
- Ay Hanım Uçmağa vardı. Onu siz öldürdünüz!
Artık karanlığa iyice alışmış olan Urungu başını kal­
dırdı ve ölülerle dolu otağın içinde Ay Hanım'ı tanıdı.
Göğsünde bir ok olduğu halde yatıyordu. Her zamankin­
den daha güzeldi. Konuşulanları işitiyor, hatta gönülden
geçenleri duyuyor gibi bir hali vardı.
Urungu'nun kılıcı elinden düşmüştü. İnanamıyor gi­
bi, düş görüyor gibi bu sevgili ölüye bakıyordu. Birden
canlandı. Sadağını çıkararak yere attı ve Ay Hanım'ın ya­
nına gelerek diz çöktü:
- Ay Hanım! Ay Hanım! diye seslendi. İşte o zaman
öldüğüne inanarak derin bir ah çekti. Sonra incitmekten
çekinerek onu kucağına aldı ve otağın kapısına yöneldi,
Kadır Bağa hala ağlıyordu.
- Onu yalnız bırakma. Hep seni beklemişti! dedi ve
hıçkırıklar arasında öldü.
Urungu artık beyninin saplandığı tek düşünceden
başka bir şey düşünemiyordu. Kolları arasında kağan kızı
olduğu halde otağdan çıktı ... Dumanlı gözlerle çevresine
şöyle bir baktı. Uzakta Deli Ersegün bir Dokuz Oğuz'la

Bozkurtlar Diriliyor • 619

·

vuruşuyor, daha yakında da oğlu Taçam başka bir Dokuz
Oğuz'la boğuşuyordu. Otağ kapısının hemen yanında ise
Binbaşı Pars'la Yüzbaşı Ezgene karşı karşıya duruyorlar­
dı.
Üzgündüler. Çünkü Ay Hanım'ı Yüzbaşı Ezgene öl­
dürmüştü;
Otağın içinde son vuruşma yapılırken üstüste oklarla
arkadaşlarının devrildiğini gören Ezgene sadağa el atarak
okların geldiği yana bir ok da kendi fırlatmış, fakat oku­
nu fırlattıktan sonra kimi vurduğunun farkına varmıştı.
Okunu atarken çevresini görecek durumda değildi. Çün­
kü Kadır Bağa, tek başına hepsini temizleyecek bir sert­
likte dövüşüyordu. O zaman Börü ile birlikte üstüne atıl­
mışlar, birbirlerini bıçaklamışlar ve bu kanlı oyundan yal­
nız kendisi sağ çıkmıştı.
Ezgene bunları babasına anlatırken onun kendisini
avundunnasını bekliyordu. Fakat Pars avutmuyor, bilakis
her şeye rağmen okunu attığı yeri görmesi gerektiğini
söylüyordu. Vurduğu kız hem Ay Hanım, hem de akraba­
ları idi.
Onlar böyle konuşarak üzüntü içinde kıvranırlarken
Urungu'nun, kağan kızını kucağına almış olduğu halde
çıktığını görerek sustular. Kür Şad'ın oğlu karşılarına di­
kilerek:
- Pars Beğ! Belimdeki bıçağı kemeriyle birlikte alır
mısın? dedi.
Binbaşı bir şey demeden onun isteğini yaptı. Urungu,
uzakta boğuşan Taçam'ı göstererek:
- Bıçağı Taçam'a, o ölürse Taçam'ın oğluna ver, dedi.
Sonra alandaki sahipsiz atlardan birine, sol kolunda
Ay Hanım olduğu halde atlayarak batıya doğru sürdü.

Yarış

S

AVAŞ BİTMİŞ, Dokuz Oğuzlar yenilmişti. Ayın on beşi

yavaş yavaş yükseliyordu. Taçam yaralı ve yorgun
argın sendeleyerek Binbaşı Pars'a yaklaşırken, o oğlu
Ezgene'ye buyruk veriyordu.
- Bu gidişini beğenmiyorum. Yula'yı bulup ardına düş.
Mümkünse onu geri çevirin!
Taçam bu sözleri işitmiş ve bir önsezi ile kuşkulan­
mıştı. Binbaşının karşısında durarak soran gözlerle ona
bakıyordu. Dili hala açılmamıştı. Pars, Urungu'nun ken­
disine verdiği bıçağı uzatarak:
- Baban, sana vermemi söyledi! dedi.
Taçam bıçağı alırken gözleri hayretle açılmıştı. Bu da
ne demekti? Kocamış binbaşı onun sorarak bakan gözle­
rini görünce merakını giderdi:
- Urungu gitti.
Taçarn bununla kanmış değildi. Eliyle bir işaret yapa­
rak nereye gittiğini sormak istedi ve binbaşının batıyı
göstermesi üzerine gözlerini oraya çevirerek derin derin
baktıktan sonra yüzü bir tuhaflaştı.
Bu sırada bir kasırga halinde Deli Ersegün'ün geldiği
görüldü. Ay Hanım'ın otağını ve çevreyi arayıp bulama­
dıktan sonra Pars'la Taçarn'ı görerek gelmiş, onlara kağan
kızını soruyordu:

Bozkurtlar Dlriliyor

•

621

- Binbaşı Pars! Tez söyle, Ay Hanım nerede?
Binbaşının sesi titriyordu:
- Ay Hanım Uçmağa vardı!
Çocuk onbaşı bağırdi:
- Öldü mü? Ölüsü nerede?
- Urungu götürdü.
Bunu söyleyerek eliyle batıyı işaret ediyordu. Ersegün
yeniden çıldırmıştı. Taçam'ın omuzunu tutarak sarsıyor­
du:
- Batıda ne işleri var? Söylesene ... Baban, Ay Hanım'ı
nereye götürüyor? ... Niçin götürüyor? ...
Ay ışığı altında Taçam'ın yüzü korkunç bir ızdırap an­
latıyor, bir yandan babasının bıraktığı bıçağa, bir yandan
da batıya bakıyordu. Bir şey söylemek istediği belli olu­
yordu.
Ersegün onu yeniden sarsarak bağırdı:
- Nereye gidiyor?
O zaman beklenmedik bir şey oldu: Anık bir daha
konuşamayacağı sanılan Taçam'ın korkunç, gür bir sesle,
boğazlanan bir insan gibi haykırdığı işitildi:
- Ölüm Uçurumu'na gidiyor!...
Bu sözler ortalığı bir anda allak bullak etti...
*
* *

Ayın on beşi bozkıra ilahi ışıklarını Tanrı'nın esirgen­
liği gibi saçarken bu sonsuz genişlikte kimsenin tahmin
edemeyeceği korkunç bir yarış yapılıyordu:
Elli yıla yakın sen bir yaşayıştan, görülmedik çileler­
den sonra; sevdiği, Tanrılar kadar güzel Ay Hanım'm an­
cak ölüsüne kavuşan Urungu; kahraman ve ölümsüz Kür
Şad'm oğlu, kucağında sevgilisi olduğu halde batıya doğ­
ru mesafeleri aşıyordu.

622

•

Bozkurtlar Diriliyor

Yüzbaşı Ezgene ile Onbaşı Yula, Pars'ın iki yiğit oğlu
babalarından aldıkları buyruk üzerine yanyana, atbaşı
beraber oldukları halde yıldırım gibi uçuyorlardı.
Bütün duygularında olduğu gibi sevgisinde de çılgın
olan Deli Ersegün, vaktiyle babasını öldürdüğü ve kendi­
sini yendiği için kinle karışık bir duyguyla sevdiği Ay
Hanım'ın artık ölmüş olması dolayısıyla, şimdi kinden
sıyrılan, yalnız aşktan ibaret kalan bir gönül bağının ver­
diği hızla, çocuk kalbinin delişmen ateşiyle yanarak at
koşturuyordu.
Duyduğu büyük ızdırapla dili açılan Taçam, babasının
hayatındaki yenilmez kaderi anlamış olarak, onun nereye
gittiğini bilerek, bunu önlemek isteyerek yarışıyordu.
Sonsuz bozkırda, ayın ilahi ışıkları arasında batıya
doğru uçanlar yalnız bu kadar değildi.
Kocamış Binbaşı Pars da aynı hızla at sürüyor, yorgun
ve yıpranmış gövdesinin ne kadar dayanacağını düşün­
meden olgunlar, gençler ve çocuklarla birlikte yıldırım
gibi gidiyordu.
Bozkırda yalnız atların nal sesleri işitiliyor, bu sesler
atlıların koştuklarını değil, uçtuklarını, tehlikeli bir yarış
yaptıklarını anlatıyordu.
Uzun bir koşudan sonra, arkadan gelenler aynı hizaya
vardılar. Sağda Pars, onun solunda Taçam, Taçaın'ın so­
lunda Deli Ersegün bulunuyor, en solda da iki kardeş,
Ezgene ile Yula koşuyordu.
Ayın ışıklarıyla aydınlanan bozkırda ilerisini görüyor­
lar, önlerinde, belki de ufka yakın bir yerde başka bir at­
lının dolu dizgin gittiğini seçiyorlardı. Bu atlı, Onbaşı
Urungu idi. Ay Hanım'ın başını göğsüne dayamış ve sol
koluyla onu iyice kavramış olduğu halde, sağ eli dizgin­
de, gözleri ilerde gidiyordu.
Nereye gidiyor değil, nasıl gidiyordu? Bu, sözle anlatı­
lacak bir gidiş değildi. Arasıra, gözlerini ufuktan çevirip

Bozkurtlar Dlrlllyor • 623

Ay Hanım'a bakıyor, o zaman onu sevgi ve şefkatle daha
çok sıkarak içinin sızladığını duyuyordu. Bu bakışlarda
her şey, her şey vardı.
Onu kovalayan beş kişi atlarının üzerinde sert bakışlı
birer taş gibiydiler. Binbaşı Pars, Kür Şad'ın oğlunu ölüm
yolundan çevirmek için, yıllarca önce, Kara Kağan ordu­
sunun onbaşısı iken yaptığı en baş döndürücü l<oşulara
benzeyen bir hızla gidiyordu. Atının nal seslerine kendi
yüreğinin çarpıntısı da karışıyor gibiydi.
Taçam, artık Kür Şad'ın torunu olduğunu bilen Ta­
çam, babasının verdiği korkunç kararı önlemek için yarı­
şıyor, kovalanan atlıya herkesten önce varmak kendi hak­
kı olduğu halde öteki dört kişiyi bir türlü geçemediği için
öfkeleniyor, kızıyordu.
Onbaşı Deli Ersegün, çılgın gibi sevdiği kızı hiç ol­
mazsa bir defa daha görebilmek, onu kaçırandan bunun
hesabını sormak için şuurunu kaybetmiş bir halde at
koşturuyor, yanındaki dört kişiden kurtulup Ay Hanım'a
yetişmek için yanıyordu.
Yüzbaşı Ezgene'nin bücün ömründe bir kere bile gül­
memiş olan yüzü bir iç acısının, Ay Hanım'ı öldürmekten
doğan gizli ve kaynağı anlaşılmaz bir acının baskısıyla
büsbütün asılmış olarak Beriye dikilmişti. Urungu ile Ay
Hanım'a yetişirse bu acıyı alacakmış gibi garip bir inan­
cın verdiği hızla yırtınırcasına at sürüyordu.
Topal Onbaşı Yula ise babasının buyruğunu yerine
getirmek ve akrabası Ay Hanım'ı son bir defa daha gör­
mek için dizgin boşaltıyor, yarışanlar arasından en sağ­
lam, yarasız kendisi olduğu halde yine onlarla aynı hiza­
da bulunmanın, onları geçememenin verdiği hırsla yıldı­
rımlaşıyordu.
Urungu, kendisiyle birlikte Ay Hanım'ı da taşıyan bir
atın üzerinde olduğu için arkadakiler yavaş yavaş yaklaşı­
yorlardı. Atlar yorulmuş, sırsıklam ve ağızları köpüklen-

624

•

Bozkurtlar Dlrlllyor

miş olduğu halde hızlarından bir şey kaybetmeden hala
aynı hizada koşuyorlardı.
Ay yükselmiş, göğün ta tepesine gelmişti. Bozkırların
keskin gözler önlerindeki atın binicisiyle kucağındaki
ölümün gölgesini anık seçebiliyordu. Fakat o ardına bir
kere bile bakmadan, belki kovalandığını dahi bilmeden
batıya doğru yol almakta devam ediyordu. Bağrına bas­
tırdığı sevgilisi sanki ölmemiş de yaralıymış gibi atın
üzerinde onu en iyi 'durumda tutuyor, gönlünden gelerek
kollarına giden gücünün verimiyle onu kavrayarak meç­
hule doğru akıyordu. Ay Hanım'ı tutuşunda yalnız sevgi
ve şefkat değil, büyük saygı da vardı ve muhakkak ki,
ölmüş olmasına rağmen kağan kızı bunu duyuyordu.
Sonsuz bozkır... Ayın ilahi ışıkları ve atların ahenkli
nal sesi!. ..

* *

Ay doğarken başlayıp tepeye gelinceye kadar süren bu
yarış ne korkunç bir yarıştı! Yarışanların beyinlerinden
ve gönüllerinden geçenlerle yarışmanın yırtıcılığı onu
böyle korkunç yapıyordu. Yoksa yarım gece süren bu ya­
rışa dayanmanın imkanı olur muydu?
Şimdi Urungu ile ötekilerinin arasında iki yüz adım
vardı. Fakat geriden gelen beş kişi bu aralığı artık kapa­
tamıyorlardı. Çünkü, kucağında sevgilisi olduğu halde Ay
Hanım'ın otağından çıktığı zaman Urungu'nun atladığı
sahipsiz at, Ay Hanım'ın atıydı. O da sahibini son defa
taşıdığını sezmiş gibi bir davranışla iki kişiyi birden gö­
türüyor, kovalandığını anlıyor, kovalayanları yaklaştırmı­
yordu.
Urungu bir defa daha Ay Hanım'ın yüzüne baktı ve bu
sefer gözleri orada takılı kaldı. Bu ilahi yüze bakan gözler

Bozkurtlar Diriliyor • 625

yaşlıydı. Yaşlı gözlerini göğe kaldırarak Tanrı ile konuşu­
yormuş gibi:
- Bozkurtlar dirilirken Ay Hanım da yaşasaydı ne
olurdu! diye fısıldadı.
Sonra görülmedik bir şeye takılan gözlerin manalı ışıl­
tısı ile ileriye bakarak atını mahmuzladı. At son bir atılış­
la fırlarken Ay Hanım'ı deminkilerden daha sıkıca kendi­
ne doğru çekti. Dudaklarını hiçbir zamanın görmediği,
hiçbir çağın göremeyeceği o ilahi yüze değdirerek öptü ve
'
ha.la sıcak olan o mehtap kadar, güneş kadar güzel olan
yüzden ayırmadan, bir an içinde bütün mazisini yıldırım
hızıyla hatırlayıp "Hoşça kal Ötüken!" diye düşündükten
sonra kendisini boşluğa bıraktı ...
*
• •

Gözleri Urungu'nun üzerinde birleşmiş olarak iki yüz
adım geriden gelen beş kişi birdenbire Urungu'nun yok
oluverdiğini gördüler ve hemen arkasından bir atın kor­
kunç, tüyler ürpenici, kulak tırmalayıcı kişnemesiyle
zınk diye durdular. Bu duruşu aynı hizada koşan beş kişi­
nin beş atı, binicilerinden kuma.ıda almadan boşluğa fır­
layan atın göklere yükselen kişnemesini duyarak yapmış­
lardı. Dön tanesi korkunç gözlerle ileriye bakarken, Yüz­
başı Ezgene yaman bir titreme ile elini yüzüne kapayarak
başını eğdi ve hemen arkasından Taçam'm dudaklarından
bir ağıt gibi:
- Ölüm Uçurumu! kelimeleri döküldü.
Urungu, bağrında sevgilisi olduğu halde kendisini
Ölüm Uçurumu'na fırlatmış, hayatta kavuşamadığı Ay
Hanım'a, zamanı ve mesafeleri aşarak ölümde, bir daha
ayrılmamak üzere, kavuşmuştu.

626

•

Bozkurtlar Dlrlllyor

Taçam'ın ((Ölüm Uçurumu» diye adeta inlemesi Deli
Ersegün'ün beynine inmiş bir yıldırım gibiydi. Çok çevik
bir hareketle atından atlayarak uçuruma doğru koşmaya
başladı. Ötekiler ona yetişmek için atlarını sürmek iste­
diler. Boşuna... Atlar artık itaat etmiyor, bir adım ileri
gitmiyordu. O zaman dördü de atlayıp Ersegün'ün ardın­
dan seğirttiler. Uçurumun kıyısında deli onbaşı sağa sola
koşuyor, ııAy Hanım!'Ay Hanımlı> diye bağırıyordu. Sonra
birden çılgınlığı artarak yere yattı ve başını uçurumdan
aşağı uzatarak:
- Hey!. . . Onbaşı Urungu! . . . Ya onu geri getir, yahut
vaktine hazır ol! diye haykırmaya başladı.
Uçurumun dibinden esrarlı sesler geliyor, bu sesler
bir at kişnemesine, bir türküye, bir suyun akışına, bir
kılıç şaşırtısına, her şeye benziyordu.
Ersegün artık ne yaptığını bilmiyordu. Birden ayağa
kalkarak Taçam'ın karşısına dikildi. Gözlerinin içine ba­
karak:
- Ay Hanım'ı senin baban kaçırdı! diye haykırdı.
Elini kılıcına atmıştı. Deli çocuğun şakası yoktu. Bir
anda kılıç çekip Taçam'ı deşebilirdi. Bunu bildikleri için
ötekiler de kılıçlarını kavranuşlardı. Fakat çekmeye lü­
zum kalmadı. Birdenbire içlerinden birinin derin bir ah
çekerek ve göğsünü tutarak çöktüğü görüldü. Bu, koca­
mış Binbaşı Pars'tı. Onun, yılların çarpıntısıyla yorulan
yüreği bu yıpratıcı, bitirici koşuya ve Kür Şad'ın oğluyla
Baz Kağan'ın kızının kucak kucağa Ölüm Uçurumu'ndan
aşağı atılmalarına dayanamamıştı.
Düştüğünü görünce Ersegün'den başkaları ona doğru
davrandılar. Yüzbaşı Ezgene babasının başını kaldırarak
koluna yasladı. Pars geniş geniş soluyor, sol eliyle yüre­
ğini bastırıyordu. Gözlerini zorla açık tutarak:
- Ölüm Uçurumu her yıl bir erkekle bir kadını alır. Bu
onun değişmez yasasıdır! dedi.

Bozkurtlar Dlrlllyor • 627

Benzinin sarardığı mehtabm altında bile belliydi. Bir
fenalık geçiriyordu. Gülümsemeye çalışarak Ersegün'e
baktı:
- Onbaşı! Büyük acı çektin. Ama dirlikte çekeceğin
acılar bu kadarla kalmayacak, bunu bil! dedi.
Sonra başını göğe doğru kaldırdı. Gitgide ağırlaşan ve
yavaşlayan bir sesle ilave etti:
- Bazen yanlış bir davranış büyük sonuçlar doğurbilir
ve hayatın akışım, tamamiyle tersine çevirir. Ondan son­
ra da ölüme kadar yanıp yakılmak fayda etmez...
Ezgene bu sözleri işitince dişlerini sıktı. Gözlerini ka­
payarak başını hafifçe salladı.
Birdenbire Pars'ın uzun bir soluk aldığı ve titrediği
görüldü. Başı, oğlunun kolunda sola düşüp kaldı. Binbaşı
ölmüştü.
Yula ona doğru bir adım attı. Sonra durarak taş gibi
hareketsiz kaldı. O zaman Ezgene babasının başını ya­
vaşça toprağa bırakarak ayağa kalktı.
Biraz önce hızlı nal sesleriyle çınlayan sonsuz bozkır­
da şimdi bir ölüm sessizliği vardı. Yalnız gökte ayın ilahi
ışıkları Tanrı'nın esirgenliği gibi serpiliyor, toprağı ve gö­
nülleri aydınlığa boğuyordu.
Yüzbaşı Ezgene, büyük bir yükün altında ezilmiş, fa­
kat dik kalmaya azmetmiş yiğit bir insan haliyle öteki�ere
bakarak:
- Kutlu ölülerimizi selamlayalım! dedi.
Uçuruma döndüler.
Şimdi oradan hafif bir ses geliyordu. Ürperdiler. Bu
ses Ötüken'de çok söylenen bir deyişe benziyordu:
Ay'ın bahtı karanlık
Urungu'nun karadır

Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).

628

•

Bozkurtlar Dil-iliyor

Sonra hafif bir su sesi işittiler. Dördü birden kılıçları­
nı çekerek uçurumun derinliklerinde kaybolan Ay Ha­
nım'la Urungu'yu selamladılar ve kılıçlarını eğdiler.
Geri döndüler. Binbaşı Pars için de selam durduktan
sonra kılıçlarını kına soktular.
Uçurumdan hafif bir mırıltı, bir türkü sesi geliyordu.
Dört Gök Türk, gözlerini Pars'tarı kaldırıp bakıştılar:
Dördünün de gözleri yaşlıydı ...
SON

15

Nisan 1949 Maltepe

Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).


Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).




Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).



Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).



Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).



Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).



Generate or find any file of size 1MB. Now consider following three algorithms: i) AES (128 bit key) in CBC mode.
ii) AES (256 bit key) in CBC mode.
iii) DES in CBC mode (you need to generate a 56 bit key for this).
For each of the above algorithms, do the following:
a) Encrypt the file of size 1MB. Store the result (and submit it with the homework) (Note: IV should be randomly generated, Key = K1 or K2).
b) Decrypt the file and store the result. Show that it is the same as the original file.
c) Measure the time elapsed for encryption. Write it in your report. Comment on the result.
d) For the first algorithm, change Initialization Vector (IV) and show that the corresponding ciphertext chages for the same plaintext (Give the result for both).
